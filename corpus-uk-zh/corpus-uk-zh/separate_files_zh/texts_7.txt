五年前，我放咗一年假 之後我返去我以前讀過嘅醫學院 
十七年嚟，自從我做咗顧問之後 我第一次見到病人同著住白袍 嗰個月裡面，有兩樣令到我好驚訝 
第一樣，嚟嚟去去都只係講同一樣嘢 唔係醫院預算，就係開源節流 第二樣，真係令我非常煩 就喺之前識得嘅幾個同事 以前讀醫學院嘅同學 佢哋都好醒目 好有鬥志、有承擔、滿腔熱血 但係，佢哋好多都睇穿人性嘅羞惡 已經無曬擔戴 又或者已經對醫院管理置之不理 
所以呢，當醫院講緊節流 我就問自己 我哋係唔係忘記咗病人呢？ 
在座各位你哋嘅國家，同我嘅國家 都要處理醫療嘅開支問題 
呢樣係佔咗國家預算嘅一大筆 
好多唔同嘅改革 都想限制醫療嘅開支增長 
有啲國家，病人做手術要排好耐 
有啲國家，新藥唔可以報銷 所以新藥病人用唔到 
有啲國家，醫生同護士某程度上 係政府落手嘅對象 
畢竟，醫療開支係由醫生同護士做決定 
你揀好貴嘅實驗測試 你選擇幫又老又殘嘅病人做手術 
就係咁，政府想限制醫生 從而削減開支 
到最後，有啲醫生就話 佢哋就算覺得有啲決定對病人有益 佢哋都落實唔到 
所以，都好難怪我有啲舊同事咁沮喪 
喺 BCG，我哋討論到呢個問題 我哋問自己 咁樣做醫療管理係行唔通？ 
所以我哋退後一步諗︰ 我哋想達到咩目標？ 
我哋希望喺醫療系統裡面 用有限或負擔得起嘅預算 最終可以改善病人健康 
我哋叫呢個做 以成本效益為本嘅醫療 
我身後嘅屏幕，大家可以見到何謂價值 既可以幫到病人 我哋開支又可以控制喺合埋水平 
2006 年一本書描述得好好 書嘅作者係 Michael Porter 同 Elizabeth Teisberg 
呢張相，你見我岳父同佢身邊三個女 
當時我哋喺 BCG 開始做研究 我哋決定唔好太介意使費幾多 反而要注重研究質量 研究裏面，有一樣嘢令我哋讚嘆嘅 係我哋見到分別 
你比較一個國家嘅醫院 你會發現有啲醫院做得好好 但其他好多醫院就水皮 
分別非常之大 
Erik 我嘅岳父 佢有前列腺癌 佢需要做手術 
佢宜家住喺歐洲，佢可以選擇去德國 德國有出名嘅醫療系統 
如果佢選擇去嗰度 住一間中等水平嘅醫院 佢手術後大小失禁嘅機會係 50% 如果真係咁嘅話，佢就又要再著過尿片 
你掟個銀仔，50% 風險都幾多 
但係，如果佢決定去漢堡 一間叫 Martini-Klinik 嘅診所 風險就會降到 5% 
一係你就 50% 風險 一係就 5% 風險 
差別好大，兩者相差十倍 
只有當我哋去睇好多醫院 睇唔同嘅病 我哋至知道有咁大嘅分別 
但事前你同我都唔知道。我哋冇數據 
好多時，數據根本唔存在 
從來冇人知兩間醫院有分別 
所以去醫院就好似買六合彩咁 
宜家，已經唔使再估估下 我哋有希望 
七十年代尾，有一班瑞典整形外科醫生 佢哋每年都開會 討論佢哋臀部手術過程中 用嘅唔同方法步驟 
投影片左邊，你可以見到 唔同嘅金屬件、人造臀部 應用喺病人身上 
佢哋都知道，佢哋各自有一套手術方法 
個個都話佢嘅技術係最優秀 但冇一個知道佢哋自己嗰個係最好 
所以佢哋就話︰「我哋要評估質素， 咁樣先知邊個最好，學最好嗰個。」 
跟住，佢哋用咗兩年時間拗，譬如 臀部手術嘅質量點樣定義？ 
「我哋評估呢個。」 「唔係，我哋評估嗰個。」 
最後佢哋至達成共識 
有咗共識之後 佢哋就開始評估，開始交換數據 
好快，佢哋就發現 如果先將膠接劑放入病人舊骨度 再將金屬桿放入去 咁樣會更加持久耐用 而且大部分病人有生之年 都唔需要再做手術 
呢班人登咗呢啲數據 將佢哋國家嘅臨床診治模式 嚟個大革新 
人人都覺得咁樣做更加合理 
嗰次之後，佢哋就年年刊登一次 
佢哋每年都會刊登一個表： 話畀人知邊個係最好同最差嘅醫生 
而且佢哋會逐個拜訪、學習 所以至會不斷有改善 
多年嚟，就算只有 少數瑞典臀部手術嘅醫生有評估結果 但佢哋做出嚟嘅手術結果 係全世界最好嘅 
我發現呢個措施真係好好 
醫生可以走埋一齊，傾好質素嘅定義 佢哋量度同交換數據 跟最好嘅學習，不斷咁改善 
呢個唔止令人開心 
佢本身就係一樣好嘢 
你諗返起計算開支嘅方程式 就會發現之前嗰啲關注質素嘅人 雖然冇將開支擺喺首位 但佢哋嘅使費都係最低 
所以，你睇返幾年前 一個臀部手術嘅研究 比較美國同瑞典 
研究人員統計 幾多個病人需要喺第一次手術之後 七年內要再做手術 
美國嘅數字比瑞典高出三倍 
咁樣講 好多病人做咗好多不必要嘅手術 經歷過好多不必要嘅痛苦 
你又可以想像社會可以慳返幾多錢 
我哋做過一個研究 觀察經濟合作與發展組織 OECD 嘅數據 
OECD 定期調查成員國嘅生活質素 佢哋集合成員國嘅數據 
美國好多病嘅治療水平都係 低於 OECD 嘅平均 
咁樣講 如果美國醫療系統 專注多啲喺質素上面 將水平提高到 OECD 嘅平均水平 就可以幫到美國人 每年慳返五千億美元 
亦即係慳返國家醫療預算嘅兩成 
你可能話 呢啲數據好好，非常合邏輯 但係，有冇可能做到？ 
呢個會係醫療嘅改革示例 我堅信，不單止可以做到 而且必須要做 
而改革者係醫療系統嘅醫生同護士 
我做諮詢咁耐 年年都會見過百個 甚至更多嘅醫生、護士 同其他醫護員工 
佢哋有一個共同點： 佢哋真係好緊張 為病人服務嘅質素 
醫生，正如在座咁多位一樣 非常拼搏 
佢哋一直都係班內最優秀 
我哋一直都係班內最優秀 
如果有人可以話畀佢哋知 佢哋醫人嘅結果比其他人差 佢哋會用盡一切方法改善 
但係，佢哋大部分 都唔知道比其他人差 
但係醫生有另一個特點： 
佢哋渴望得到行內認同 
如果一個心臓科醫生 打電話畀對手醫院嘅一個心臓科醫生 問佢點解佢間醫院有更好結果時 嗰個醫生會分享俾佢聽 
佢哋會分享改善方法 
所以，因為有透明度，你可以不斷改善 正如投影片所講一樣 
咁你可能會話，諗法唔錯 但係呢個唔止係諗法 
呢樣嘢真係發生咗 
我哋嘗試令到全世界 都可以評估同比較醫療結果 
BCG 聯同兩間學術機構 哈佛商學院嘅 Michael Porter 同瑞士嘅卡羅林斯卡醫學院 已經成立咗一個叫 ICHOM 嘅機構 
你可能以為我打乞嗤 呢個唔係乞嗤，而係一個縮寫 
全名係︰健康成果測量國際聯盟 
我哋令頂尖醫生同病人 一齊討論每一種疾病 咩為之質素 我哋應該量度啲乜嘢 務求令標準國際化 
佢哋都做緊 舊年有四個工作小組做梗 白內障、背痛 冠心病，例如心臓病 同前列腺癌 
四個小組會喺今年十一月 刊登佢哋嘅數據 
呢次會係第一次 我哋真正比較到同類嘅嘢 唔止係比較國內 而係比較唔同國家 
下一年，我哋計劃研究八種疾病 再下一年，研究十六種 
三年內，我哋計劃覆蓋 疾病總數嘅四成 
比較同類型邊個好啲？ 
同埋點解？ 
五個月前，我喺北歐最大嘅大學醫院 主持一個工作坊 
怇哋請咗新 CEO，佢有一個願景： 令醫院注重多啲病人嘅 醫療質素同醫療成果 
嗰日，我哋喺工作坊 同一啲醫生、護士同其他員工一齊坐 討論兒童白血病 
我哋討論咗： 我哋應該點樣評估質素？ 
現有評估方法可唔可以改善？ 
我哋討論：點樣醫好呢啲兒童 有咩重大嘅進步？ 
我哋又討論：啲病人要使幾多錢 我哋可唔可以更有效咁治療？ 
當時房裏邊啲人好積極 
有好多想法、好熱情 
會議結束時，系主任企起身 
佢望下小組 佢舉手，緊握拳頭 然後對小組嘅人講： 「多謝你哋，今日我哋終於可以討論 
呢間醫院應該點樣做。」 
通過評估醫療成效 其中不單止費用，仲包括治療嘅成果 我哋會令到醫院嘅員工 以至醫療系統其他崗位 唔再係煩惱 而係解決方案嘅重要一部分 
我相信，評估醫療成效會帶嚟革命 我相信現代醫學嘅始祖 希臘嘅希波克拉底 一位永遠將病人放喺第一位嘅人 會喺上天覺得欣慰 
多謝 （掌聲） 

琴日，我喺街度 喺一幢樓前面 我喺行人路行 仲有幾個人同我一齊行 
大家冇傾偈，大家都係向前行 
喺我前面嘅人行慢咗 
我睇住佢，佢減慢，跟住就停咗落嚟 
由於件事發生得唔算太突然 所以個腦有轉彎嘅提示，我就兜過咗佢 一邊走，我一邊睇佢做梗乜嘢 佢就喺度發梗短訊 
佢唔能夠一邊打字一邊行路 
宜家等我哋 由工作記憶嘅角度 或者從多作業角度，睇剛才呢件事 
我哋今日講工作記憶 
工作記憶就係我哋每日嘅主動意識 
你宜家就係用梗工作記憶 
我哋唔會熄到佢 
如果你真係要熄咗佢，你就會昏迷 
（笑聲） 所以呢，你哋宜家都冇熄咗佢 
工作記憶有四個基本元素 
佢可以儲存上一秒嘅經歷 同埋少少知識 
佢又可以令我哋搵返我哋好耐嘅記憶 提取我哋想要嘅長期記憶 再按我哋當時嘅目的加以組合、處理 
所謂當時嘅目的唔係話 我想成為總統或世界最勁嘅滑浪手 
而係比較日常，就好似我要嗰塊餅 或者我要諗方法入去酒店房間 
工作記憶嘅容量 指我哋善用我哋已知嘅嘢 用佢哋嚟完成啲嘢 嚟滿足我哋當時嘅目的 
工作記憶容量由來已久 帶畀人類好多好處 
工作記憶容量大嘅人一般都擅長講故仔 
而且無論測驗對佢哋有幾重要都好 佢哋都考得好好 
佢哋嘅寫作能力都好高 
推理水平都好高 
咁宜家，我哋就嚟玩一個 工作記憶容量嘅遊戲 
我會叫你哋做一啲任務 你哋就要用你哋嘅工作記憶 
你哋準備好未？ 
我會講五個字，你哋要記著佢 
唔要寫落嚟，只可以用腦記住 
五個字 
你哋記住嘅同時，要答我三個問題 
我想睇下你哋嘅記憶係點 
好，呢五個字係： 樹 公路 鏡 土星 電極 
冇問題呀嗎？ 
好！宜家我要請你哋 話畀我聽 23 乘 8 係幾多 
大聲講出嚟 
（講者模彷口結）（笑聲） 口結係完全正常嘅（笑聲） 好。宜家我要你哋伸出左手 你哋要數一至十 
如果你唔知嘅話，呢個係一個神經測試 
好，宜家你哋要背英文最後五個字母 由尾背返起 
由 Z 開始 
（笑聲） 好。宜家有幾多人 仲記得我頭先講嗰五個字？ 
好。通常唔到一半嘅人仲記得 冇錯，呢個好正常。因人而異 
有啲人可以記到五個 
有啲人可以記到十個 
有啲人剩係記到兩三個 
我哋知道，工作記憶 對大腦嘅運作好重要，係嗎？ 
喺 TED 呢度尤其重要 因為你會聽到好多嘅諗法 
宜家我哋嘅問題係 時間向我哋衝埋嚟 時間轉瞬即逝 我哋要把握每一殺那 用豆咁細嘅工作記憶 喺每一秒裏面搵到意思 
唔好誤會，工作記憶其實好犀利嘅 
工作記憶令我哋可以 一路向前嗰陣 一路了解自己當時嘅感受 
令我哋明白周圍嘅嘢 
佢雖然有限制 
但工作記憶可以令我哋同人溝通 
令我哋可以同人傾偈 令我知道我哋講梗啲乜嘢 要講啲乜嘢 同埋點樣令個討論更加好 
工作記憶令我哋解決問題 識得批判思考 
喺會議途中 我哋可以分析個報告好唔好 諗下自己鍾唔鍾意個報告 跟住問問題 
呢啲嘢都係由工作記憶完成 
佢畀我哋可以去到鋪頭買嘢 買牛奶、蛋同乳酪 更重要去買紅牛飲品同豬肉 （笑聲） 佢令我哋確定買咗要買啲嘢 
工作記憶有佢嘅局限 呢樣亦都係佢嘅核心問題 
容量、儲存時間、焦點都有限 
我哋一般可以記到四樣嘢 
係嗎？以前話係七樣 但功能性磁力共振影像指出，係四件 所以之前誇大咗 
我哋一般可以記著四樣嘢大概十至廿秒 除非我哋開始落手做呢四樣 除非個腦處理佢哋 我哋將佢哋應用出嚟 除非我哋同人講嗰四樣嘢 
我哋睇工作記憶 我哋必須認清佢容量係有限 所以佢對我哋會有好多影響 
你有冇試過由一個房行到另一間 但你唔記得咗點解要行過嚟？ 
你知道點做，係咪？ 
就係返去原本間房！ （笑聲） 你有冇曾經唔記得鎖匙喺邊？ 
你有冇唔記得架車喺邊？ 
有冇唔記得咗細路？ 
你有冇曾經同一班人傾偈 但發現左邊另一班人傾嘅嘢更加吸引？ （笑聲） 唔，你喺度點頭，你喺度笑 但你係唔留心嘅 直到聽到我最尾個字高音 然後你知道人哋問梗你一個問題 （笑聲） 而你真係希望答案係「否」 因為「否」正係你想講嘅嘢 
上述講嘅都係關於工作記憶 以及我哋可以做同唔可以做嘅嘢 
但我哋必須認清工作記憶嘅容量係有限 所以我哋要識得運用工作記憶 
我哋可以用一啲方法 
我會喺度講少少呢啲方法 呢啲方法真係幾重要 因為你嚟緊幾日會收到好多資訊 
首先，我哋個腦每日每一秒 都要不斷即時咁處理 我哋嘅生存、我哋嘅生活 
我哋要即時知道眼前發生梗嘅事 而唔係十分鐘之後至知 亦唔係一個禮拜之後至知 
我哋即時要諗嘅包括︰我同意佢嗎？ 
少咗啲咩？我想知道啲咩？ 
我同意呢啲假設嗎？ 
可以知道套用到生活？ 
明白目前發生嘅事 我哋就可以有經驗，之後再用得返 
我哋亦都需要重複練習 
我哋同人討論啲事 
我哋要將佢哋記錄低 返屋企之後，攞出筆記，思考筆記 同埋要定時練習 
「練習」因為某啲原因令人覺得係負面 
但佢其實係好正面 
下一步，我哋就要諗得仔細同好清晰 
好多時，我哋都覺得要 將新知識連到去已有嘅知識 
我哋就想倒轉 
用新知識解釋現有嘅嘢 令新知識同舊知識更有意思咁走埋一齊 
我哋都會用圖像 因為人類天生對影像敏感 
我哋可以善用呢個特點 
用圖像去諗嘢 用圖畫記低事情 
如果你睇梗一本書，就要連埋啲嘢 
就好似之前我讀《大亨小傳》一樣 我喺腦裏面構想主角個樣 咁我就有咗自己對主角容貌嘅概念 
最後一樣係組織同支援 
人類係會對事物附加意思 
人類就係咁 我哋會喺每件事裏邊搵意思 
事情嘅組織幫到我哋搵意思 所以我哋要組織 令事情易於明白 
如果我哋要向人講解知識同經驗 我哋先要有組織能力 
最後係支援 
我哋都係由初學者開始 
我哋做嘅每一件事都係朝著複雜進發 
因為我要知道事情會愈嚟愈難 
所以我哋要加多啲支援 支援可以係向問人問題 例如畀佢哋一張紙 上面有組織圖表或者提示嘅圖片 我哋要支援 
最後，我想帶出一個重點 喺工作記憶裏面 我哋個腦處理嘅嘢，就係我哋要學嘅嘢 
假如我哋個腦冇處理過生活大小事情 我哋就從來都冇生存過 
好好過你嘅生活。多謝 
（掌聲） 

我想問一問︰ 在場有邊個仲記得自己第一次意識到 自己係要面對死亡？ 
我記得當時我係個細路仔 而祖父啱啱過咗身 我記得幾日後嘅夜晚我攤喺床上 想了解到底發生咗咩事 
祖父「死」到底係乜意思？ 
佢去咗邊度？ 
嗰刻我覺得死亡就好似 個世界有個窿打開、吞咗佢落去 
但同時我又諗到一個非常可怕嘅問題 既然祖父會死，我係唔係都會死？ 
嗰個窿會唔會都打開吞咗我架？ 
會唔會趁我瞓著喺床下底 打開吞咗我？ 
其實到某個歲數 所有細路仔都會察覺到死亡 
當然，佢哋發現嘅方式可能唔一樣 但通常都係有幾個階段嘅 
我哋對死亡嘅認識隨著年齡增長 
假如你去返隱藏咗嘅記憶 你可能會諗返起原來祖父過身時 自己都曾經諗過「我都會死﹗」 仲有就係覺得個窿喺度等緊自己 
呢一種童年經歷其實同 我哋人類身體發展好有關係 
當你發育嘅時候，會去到一個位 你對自己同時間嘅觸覺 都發展得好成熟 足夠令你意識到 你只係一個同樣會面對死亡嘅生物 所以喺人類進化過程裏面 有啲人對自我同時間嘅意識 都發展得好成熟 足以令佢哋第一個去意識到 「我原來會死嘅！」 
或者，呢個就係對人類嘅詛咒 
亦係我哋聰明所付出嘅代價 
我哋生存，必須要知道 惡夢可能終會成真 終有一天，我哋所有計劃、希望、夢想 同自我嘅世界都會完結 
而我哋各自都活喺自己嘅陰影裏面 
呢樣嘢係好可怕、好恐佈 
所以我哋就搵方法擺脫佢 
由於我當時五歲，我就問媽咪 
當我問，人死嘅時候會點樣 當時我身邊嘅成年人 都用典型嘅英文語氣回答 即係混雜尷尬 同半虔誠嘅基督徒口吻 我成日聽到嘅說話 就係祖父喺「個天度望著我哋」 如果我離世嘅話…呢個當然唔會發生啦 但萬一嘅話，我都一樣會上去 咁樣講，令到死亡聽上去 就好似一部「現實存在」嘅升降機 
但呢種講法好似唔太合理 
我嗰時收睇緊一個兒童嘅新聞節目 嗰陣係太空探索嘅年代 
成日有火箭升空 升到上太空 
但冇一個太空人返嚟之後 提過佢哋見到祖父 或者其他過咗身嘅人 
當時我有啲驚 但所謂「死後坐升降機」見祖父嘅講法 聽起上嚟，比趁我瞓著時 個窿會吞咗我嘅講法好好多 
所以就算唔太合理，我都信咗先 
而呢個由細個開始已經有嘅諗法 伴隨咗我好耐 亦都形成咗心理學家叫嘅「偏謬」 
「偏謬」令我哋成日誤解同做錯啲嘢 令我哋誤算、錯判、扭曲事實 或者只睇到我哋想睇嘅嘢 而我所講嘅「偏謬」 係會推翻人對死亡嘅睇法 令佢哋相信死亡係假嘅 相反，佢哋可以永生 就算同佢哋講「升降機」嘅嘢 
佢哋都會信 我哋可以見到 呢個有關永生嘅說法係最大嘅偏謬 
亦都喺 400 幾個實證研究裏面証明咗 
呢啲研究好高明，但其實又好簡單 
就係將一批各方面都相似嘅人分成兩組 剩係同其中一組講佢哋會死 然後比較佢哋嘅行為 
你就可以觀察到句說話 點樣喺人注意死亡嘅時候 影響佢哋嘅行為 
每次結果都一樣 留意到生死嘅人更加願意 去相信得到永生嘅故事 
呢度有一個例子： 最近一項研究以不可知論者做對象 即係冇宗教信仰嘅人做對象 
佢哋分成兩組，一組要諗下死亡 
另一組要諗下寂獨 
然後佢哋會再回答佢哋嘅信仰 
諗自己死亡嘅一組 佢哋信主耶穌嘅傾向比之前多一倍 
係高一倍 
即使之前佢哋同樣冇信神 
但只要將死亡嘅恐懼擺喺跟前 佢哋就投向耶穌 
証明咗只要令人諗返死亡 無論理據係點，都能夠令佢哋相信 唔只係對宗教湊效 對任何信念都一樣湊效 只要啲人聽到有永生就得架啦 無論係變得出名、有細路仔 抑或係寄託喺更加大嘅民族主義度 啲人都會肯制 
呢樣就係改變咗 人類歷史進程嘅「偏謬」 
呢 400 幾個研究 針對偏謬所提出嘅理論 叫做「恐懼管理理論」 原理好簡單 我哋想我哋嘅世界觀 
幫到我哋控制死亡嘅恐懼 
世界觀當中有關永生嘅故事 有成千上萬個咁多 但我認為喺咁多故事之中 嚟嚟去去都只有四種基本路數 佢哋四個都喺歷史裡面一直重覆 
只係每個時代為咗配合當時嘅語言 而改咗少少嘢 
我簡單咁介紹下呢四個故事路數 我會令你明白呢啲故事路數 喺各個文化或世代裡面 點樣用當時嘅用語重新演繹 
好，第一類故事係最簡單嘅 
我哋都想避開死亡 而為咗令我哋喺呢個世界得到永生 就有咗第一個同最簡單嘅永生故事 初初聽起上嚟係覺得冇乜可能嘅 但其實，歷史裏面幾乎每一個人類文化 都有一啲關於長生不老藥 或不老之泉之類 可以令我哋永生嘅傳說或神話 
古埃及有呢類傳說 古巴比倫有、古印度都有 
環顧成個歐洲歷史 煉金術士裏面都搵到咁嘅嘢 當然，今時今日我哋仍然會相信 只係宜家我哋用科學去講呢個故事啫 
百幾年前，人類發現咗荷爾蒙 然後人就希望荷爾蒙療程 能夠阻止衰老、治療疾病 咁宜家，我哋將希望轉移到 幹細胞、基因工程同納米科技 
科學之所以講到可以對抗死亡 只係魔法藥水故事加插多一章而已 呢啲魔法藥水故事 其實同人類文明一樣咁耐 
咁如果我哋將注碼 都押喺搵長生不老藥度 係咪好危險？係 
當我哋睇返歷史 以前搵長生不老藥嘅人 佢哋有嘅共通點就係 佢哋都已經唔喺呢個世界 
所以啲人作過第二個故事 就係第二類永生故事所講嘅「復活」 
當中嘅概念就係話 我係一個軀殼、動物 
我都會死亡 但係我可以復活 
換句話講，我都可以同耶穌一樣復活 
耶穌死咗，喺墓嗰度過咗三天 然後佢復活重生 
而我哋所有人都可以復活嘅諗法 係源於傳統嘅信念 唔只係基督教先有 就連猶太教同回教都有 
但我哋太想相信呢啲故事啦 以至我哋會為個故事重新演譯過 令佢更加適合呢個科學年代 例如人體冷凍技術概念 
就係當你死嗰時，你可以急凍自己 然後當科技先進到某個位 你可以解凍、修復、甦醒，然後復活 
一啲人相信一位全能嘅上帝會復活佢哋 其他人相信一位好勁嘅科學家 會令佢哋復活 
但對其他人嚟講 成個由墓裏面復活嘅概念 其實就好似一齣喪屍片一樣 
如果要確保永生嘅話 肉體實在太污衊、太唔可靠啦 所以佢哋將希望擺喺第三個故事度 一個比較靈性嘅故事度 就係話我哋可以脫離肉體 化成靈魂咁生活 
宜家，大部份人都相信 佢哋自己係有靈魂 而呢個觀念亦都係 好多宗教嘅核心價值 
「靈魂」嗰概念無論去到家下 有幾傳統都好 仍是極之為人接受 無論點樣，我哋再一次 因為時代唔同嘅關係，重新演譯佢 例如你可以透過 將你嘅心思、你嘅心靈 你自己成個人都上載去電腦 咁樣，你嘅靈魂就可以脫離身體 然後以化身存活於空間裏面 
不過當然會人懷疑咁話 假如我哋睇下科學嘅證據 尤其係神經科學嘅數據 佢哋都指出 你嘅心思、心靈同你自己 其實好大程度依賴 你身體嘅一個部分，就係你個腦 
而呢班懷疑嘅人 會喺第四種故事裏邊搵到慰藉 嗰樣嘢就係「傳承」 就係用你留喺世界嘅迴響 延續你嘅生命 就好似希臘戰士阿基里斯 喺特洛伊中壯烈犠牲 贏得千秋萬世嘅名聲，用名聲延續後世 
人類對名氣嘅追求同以前一樣咁強 我哋尤其喺數碼年代 更加容易得到名氣 
你唔需要成為阿基里斯一樣咁嘅戰士 國王或者英雄 
你只需要連接到互聯網 同有一隻攪笑嘅貓就得啦 （笑聲） 但有啲人鐘意遺傳一啲更加實在嘅嘢 亦即係生物嘅遺物，例如細路仔咁 
或者佢哋希望 寄託喺更加大嘅事物上面去繼續生存 例如國家、家庭、種族 或者佢哋嘅基因 
但又係啦，總會有人質疑 「傳承」實際上算唔算得上係永生 
舉個例 伍迪 ‧ 艾倫講過︰ 「我唔想喺其他國民嘅心裏面住， 
我住喺自己嘅屋就好啦。」 
以上就係四種永生嘅故事 你哋都明白到呢四種故事喺每一代 總會有少少嘅改動去切合唔同年代 
正正因為佢哋喺唔同信念系統裏面 改少少嘢而重新演譯 我認為 我哋應該對任何一個故事版本 都抱有懷疑 
有啲人相信全能嘅上帝會復活佢哋 而另一啲人就相信犀利嘅科學家會 呢樣嘢話畀我哋聽呢兩班人 都冇按理據嘅可信性 去揀佢哋要信嘅嘢 
相反，我哋信呢啲故事 只係因為我哋一開始有偏謬，所以至信 我哋之所以有偏謬 係因為我哋太驚死亡啦 
所以問題係 我哋係否命中注定 要活喺恐懼同否定之中？ 定係我哋可以擺脫呢種偏謬？ 
希臘哲學家 Epicurus 認為 我哋可以擺脫偏謬 
佢指出對死亡嘅恐懼係自然嘅 但唔係理性 
佢話：「死亡對我哋根本冇嘢， 因為當我哋仲在世時，死亡唔存在。 而當死亡來臨時，我哋已經唔存在。」 
呢句話經常被引用 但要真正理解同做到呢句話係好難嘅 因為好難想像到 人離開世界時嘅情況 
所以二千年後 另一位哲學家 路德維希 ‧ 維特根斯坦 咁樣演繹： 「死亡唔係生命裏嘅一環， 我哋生存並唔係為咗經歷死亡。」 
佢又話：「從呢個角度諗， 生命並冇盡頭。」 
所以，我細個時驚黑洞會食咗我 係好正常嘅，只係唔理性啫 因為冇一個人係為咗 俾黑洞吞食而生存 
要克服呢個偏謬並唔容易 因為死亡嘅恐懼深深埋喺我哋心入邊 但當我哋知道恐懼本身係非理性 當我哋拆穿呢啲故事 點樣靜雞雞咁誤導我哋時 咁我哋至少可以 將佢哋對我哋人生嘅影響減到最低 
我發覺將生命睇成一本書係好有幫助 一本書前後都有封面 而我哋嘅生命就係由出生同死亡包著 就算一本書受制於底同面 佢裏面都可以印有遙遠國度嘅風景 異國風情嘅相、難忘嘅旅程 
就算一本書受制於佢嘅開始同結束 裡面嘅角色睇嘢並唔會有界限 
佢哋剩係會知道佢哋出現過嘅時空 
正因為咁 書裡邊嘅角色都唔會怕 嚟到書嘅最後一頁 
海滋客唔會怕你讀完《金銀島》 
所以我哋都應該好似啲故事人物一樣 
想像一下你自己生命嘅嗰本書 佢嘅封面、開頭、收尾、出生同死亡 
你只知道書中間嘅內容 構成你生命嘅中間內容 
你根本冇理由需要因為 書以外嘅嘢而驚 包括你出世之前，抑或你死咗之後 
你亦都毋須擔心書有幾厚 擔心佢係漫畫定係史詩 
你只需要問自己有冇 為你本書編寫好嘅故事 
多謝 （掌聲） 

我好驚上台 
唔係少少驚 係好驚 
27歲以前都唔覺得有咩問題 
直至我開始寫歌 我都只係彈俾自己聽 
如果室友喺度，我就會就身唔自在 
但寫咗歌幾年，發覺仲未夠 
我想將我嘅故事同想法話俾其他人知 但我生理上就係做唔到 
我有呢種唔合理嘅恐懼 
但係我越寫得多，練習得越多 我就越想上台表演 
就喺30歲生日嗰個禮拜 我決定去參與呢個表演 同埋先擺低內心嘅恐懼 
去到表演場地，見到爆滿 
整整坐咗20人 
（笑聲） 佢哋睇嚟都好嬲 
我深呼吸，然後報名上台表演 我當時仲覺得唔錯 
直至我上台前十分鐘 身體開始唔聽話，焦慮嘅情緒湧埋嚟 
當你驚嘅時候，交感神經就會活躍 
腎上腺素急速增加，心跳加快 呼吸變得急促 
跟住落黎一啲唔重要嘅器官 好似消化系統，會停止運作 （笑聲） 口會乾，血液由身體盡頭流返去中央 所以你嘅手指唔聽使 
加上瞳孔放大，肌肉緊張 第六感有啲痛 成個身體隨時可以進入作戰狀態 （笑聲） 呢種狀態唔適合表演民謠歌曲 
（笑聲） 其實神經系統好蠢 
你話真係架？ 人類進化咗二十萬年 仲分唔到劍齒 定星期二夜晚開咪嘅廿個民謠歌手？ 
（笑聲） 自從嗰次之後我都冇再咁驚 
（笑聲同鼓勵） 然後到我表演 我上台開始唱 我唱第一句時 唱出嚟嘅係好多人驚嘅音 當你聲帶嗌 就唔會發出好聽嘅震音 
就發唔到歌劇院歌手咁嘅聲線 好驚嘅我成個身都震 
簡直係一場惡夢 
我好尷尬，觀眾也唔係好舒服 佢哋留意著我嘅不安 
情況壞到極點 
但嗰次係我第一次唱住自已寫嘅歌 
好嘅係，我有望到觀眾一眼 令我同觀眾有交流 呢個係我一直想做嘅 
我仲想要更多 但我知道我一定要刻服緊張先 
所以嗰晚我決心要毎個禮拜都返去 直到我唔緊張為止 
我真嘅每個禮拜都返去表演 雖然每個禮拜都有去 但係情況冇改善。每個禮拜都舊態復發 （笑聲） 我仲係咁驚 
有一日我突然感悟到啲嘢 
我好記得呢次感悟，因為我好少會有感悟 （笑聲） 其實我只需要寫一首 關於自己恐懼嘅歌就得啦 
當我喺台上驚嗰陣 呢首歌就珍珠都冇咁真 我愈緊張，首歌就愈精彩，噉就容易啦 
所以我開始寫一首有關怯場嘅歌 
首歌開頭講我承認我嘅問題 身體反應點樣、我感覺點樣 觀眾感覺點樣 
跟著描述我顫抖嘅聲音 同埋我知道我到時會唱高半八度 因為我會好緊張 
用一首講述自己嘅歌 而歌詞裏面嘅嘢正正係發生梗嘅時候 觀眾就有想像嘅空間 
佢哋唔需要因為我嘅緊張 而覺得唔係好好 佢哋可以感同身受 噉大家就可以成為一個快樂 緊張而唔太舒服嘅大家庭 （笑聲） 只要顧及觀眾，同擁抱、利用我嘅短處 我可以將一啲問題化為優勢 
有咗呢首怯場嘅歌令我克服 初時表演最大嘅難題 
然後就可以容易啲唱之後嘅歌 
最後，我連呢首怯場嘅歌都唔使唱啦 
但當然非常緊張嘅時候就例外 好似宜家咁 （笑聲） 你哋想我表演呢首歌嗎？ 
（掌聲） 俾我飲啖水好唔好？ 
（音樂） 唔該 
♫ 你哋知道嗎，我唔係講笑 ♫ ♫ 我上台好驚係真嘅 ♫ ♫ 如果我一路震一路唱 ♫ ♫ 你就知道我嘅感受 ♫ ♫ 我會犯嘅錯 ♫ ♫ 因身體抖動引致嘅震音 ♫ ♫ 台下嘅你為我尷尬 ♫ ♫ 但你唔需要 ♫ ♫ 或者少少都得嘅 ♫ （笑聲） ♫ 或者我會想像你哋都冇著衫 ♫ ♫ 但係喺赤祼嘅人面前唱歌 會令我更驚 ♫ ♫ 呢樣就唔使多講 ♫ ♫ 但我嘅身體形象 永遠都唔係我嘅長處 ♫ ♫ 真心，我希望你哋都可以著衫 ♫ ♫ 我嘅意思係，你唔係真係赤祼 ♫ ♫ 我係有問題嗰個 ♫ ♫ 你叫我唔使擔心你會表演得好好 ♫ ♫ 但係我只係最終面對自己嘅人 ♫ ♫ 我知道我會點 ♫ ♫ 你嘅說話好好，可惜太遲啦 ♫ ♫ 若果唔係有啲哄騙 ♫ ♫ 諷刺嘅語氣對我嘅表演無補於事 ♫ ♫ 不過宜家我哋唔應該討論呢啲嘢 ♫ ♫ 因為講真嘅 我喺台上，你喺台下。你好呀 ♫ ♫ 而且我唔係用恐懼感黎開玩笑 ♫ ♫ 如果我仲未準備好面對佢 ♫ ♫ 我今日就唔會喺度 ♫ ♫ 如果我唱到明亮嘅音符 ♫ ♫ 你就知道我逐漸喺度復原 ♫ ♫ 或者下個禮拜，我會彈吉他 ♫ ♫ 我把聲會好似水咁清 而大家都會一齊唱 ♫ ♫ 但我宜家只想演奏 ♫ ♫ 同唱歌 ♫ ♫ 要比音速仲快 ♫ （掌聲） 

我十八年前做過腦部手術 自從嗰次之後，腦科學就成為我嘅興趣 
實際上我係一個工程師 
首先，我想講嘅係 最近我加入咗 Google 嘅月球探測器小組 喺入面我管理一個部門 係 Google X 嘅顯示器部門 今日我所講關於腦科學嘅研究 係我加入Google 之前做嘅研究 係喺 Google 出面做嘅 
所以當你要做腦部手術 會被人標籤 
會俾人質疑你係咪仍然聰明 
如果唔係嘅話 你可唔可以令你自己變返聰明 
喺我做完神經外科手術之後 我冇咗大腦一部份 而我就要面對呢樣嘢 
唔係因為灰物質 而係又黏又軟嘅「死點」 「死點」係產生主要荷爾蒙 同神經傳遞素嘅地方 
我一做完手術 就要打超過一打強力化學劑 仲要決定每隻每日要食幾多 因為如果我唔服用任何藥物 我會喺幾個小時內死亡 
我過去嘅十八年 每日我都要決定藥物嘅配搭 要配搭得啱先至可以生存落去 
曾經有幾次我瀕臨死亡邊緣 
但係好彩嘅係 我天生係一個玩試驗嘅人 所以我決定我要通過試驗 去發現更多適當嘅藥物劑量配搭 因為從來冇清晰嘅指引 
我開始嘗試唔同嘅配搭 而且我曾經怕只係少少劑量唔同 而令到自我意識、想法、對人嘅行為 有好大唔同 
一件特別喜劇性嘅事就係 我有幾個月喺度服食緊 20 歲青年 會用嘅藥物配方 然後對於自己食咗之後 思想出現改變而驚訝 
（笑聲） 我嗰時一直都發脾氣 我成日都諗住「性」 而且我覺得我係世界上最聰明嘅人 仲有… （笑聲） 當然呢幾年嚟我遇過呢類型嘅人 或者比嗰啲冇咁極端嘅人 
而我係極端嘅人 
但對於我嚟講 最驚訝嘅係我冇努力令自己傲慢 
實際上我喺度試下 冇咗少少嘅安全感會點 從而解決一個擺喺我面前嘅問題 不過事情發展唔係好似我所諗嘅 
我解決唔到 
我改變劑量 
但係嗰次嘅經歷 我對人同佢哋經歷嘅嘢有新嘅認識 從此之後，我同男性容易相處好多 
我調較呢啲荷爾蒙同神經傳遞素就係想 恢復我患病前同手術前嘅智力 仲有恢復我嘅創意同思維 
我係一個視覺型思考嘅人 所以影像就成為咗我依賴嘅嘢 點樣用用嚟快速定型 自己諗法嘅心理影像 去嘗試唔同嘅諗法 去模擬一下場景 
呢種思維其實唔算新 
哲學家，例如休謨、笛卡兒以及霍布斯 亦都有類似嘅觀點 
佢哋覺得心理影像同諗法 本質上係同一樣嘢 
今日會有人對呢種觀點有異議 亦都有好多辯論拗話意識點樣運作 但對我嚟講成件事好簡單啫 心理影像對於大多數我哋嚟講 都係創造力同創意思維嘅地方 
所以幾年後我調整咗我自己 我得到好多好好 非常生動、精美嘅心理影像 同背後嘅分析 
所以我宜家正喺度研究 點樣令我腦海呢啲心理影像 更快地顯示喺電腦屏幕上 
唔知道你哋有冇諗過 一個電影導演能夠 剩係用佢嘅想像力指揮成個世界？ 
或者一個音樂家可以 將佢腦入邊嘅歌搬出嚟 
如果呢樣嘢可以俾創意嘅人 用光速分享佢哋唸嘅嘢 呢樣嘢係無限可能 
事實上要完成呢個可能性所遇到嘅瓶頸 就係提升腦掃描系統嘅解像度 
宜家等我用最近兩個實驗話俾你聽 點解我哋就快可以跨過呢個樽頸啦 呢兩個實驗係由 兩個最頂尖嘅神經科學小組做 
佢哋都用咗 fMRI 技術 即係功能性磁力共振造影技術 掃描大腦 呢張係哈佛大學嘅 Giorgio Ganis 同佢嘅同事 製成大腦掃描圖 
左邊係當一個人睇圖片時嘅腦部情況 
中間係同一個人諗返嗰張圖片時 腦部嘅情況 
右邊係左邊幅圖減去中間幅圖得出嘅 兩者幾乎冇分別 
同一個實驗無論係 用唔同人、唔同嘅相都得出同一個結果 
所以睇一個影像同想像嗰一個影像 其實係沒有分別嘅 
我再講多一個實驗 呢個實驗係嚟自 Jack Gallant 喺加州大學柏克萊分校嘅實驗室 
佢哋能夠將腦電波轉做可認知嘅影像 
等我準備好先 
喺實驗裏面 參加者要睇好幾百小時嘅 YouTube 影片 同時佢哋腦部會被掃描 用嚟整一個有關佢哋腦部 對影片次序嘅反應嘅大型資料庫 
跟住一條新影片會播俾佢哋睇 裏面有新圖片、新人物、新動物 仲會有新嘅掃描 
電腦運用腦部掃描數據 嚟解讀新嘅大腦掃描 然後電腦顯示佢認為 參加者實際睇到嘅嘢 
右手邊你會睇到嚟自電腦嘅推算 左邊就係實際上放映嘅片 
呢個結果真係令人呆咗 
我哋嘅技術已經非常接近 
我哋只需要提高解像度 
而且記住當你睇到一個圖像嘅時候 同你想像同一個圖像嘅時候 你嘅大腦都會產生相同嘅掃描圖 
大腦掃描講緊已經係用緊 最高像素嘅大腦掃描系統 近幾年大腦掃描系統嘅解像度 提高咗一千倍 
下一步就係再提升解像度一千倍 令我哋可以睇到更深入嘅嘢 
我哋點樣做好？ 
有好多技術可以做到 
其中一個方法係撬開你嘅頭顱 然後擺電極入去 
但我唔贊成呢種做法 
宜家已經有好多造影技術提出咗 有啲我都有份提出 但因為宜家 MRI 技術嘅成功 我哋首先要諗一個問題 呢種技術係咪已經過時呢？ 
傳統理論嚟講 唯一能夠提高解像度嘅方法 係採用更加大嘅磁鐵 但係更大嘅磁鐵 只係提高解像度少少 而唔能夠達到我哋需要嘅好一千倍 
我諗與其用大舊磁鐵 不如改善磁鐵嘅質素 
宜家納米科學有新嘅突破 新技術可以用喺新型磁鐵嘅構造上面 有咗呢啲磁鐵 我哋可以做到非常仔細 睇曬成個大腦嘅磁場造影 用呢啲工具 我哋可以整到全息樣嘅干預結構 嚟準確控制好多病情 就好似呢度見到嘅影像轉換咁 
我哋可以整到更複雜 帶有少少唔同排列方式嘅結構 有啲似生產呼吸運動記錄器 
噉點解呢個會咁重要？ 
過去幾年喺 MRI 嘅努力 一直係整更大嘅磁鐵，係吧 
但係至今大部份解像度嘅增加 都係嚟自MRI 系統 FM 無線電頻發射器同接收器裡面 非常勁嘅加密同解密方法 
與其用均勻磁場 同埋喺 FM 無線頻率之外 不如用有結構嘅磁模板 
所以我哋通過結合磁規律 同 FM 無線電頻處理嘅規律嚟 大幅度增加一個掃描 入面可以獲得嘅資訊 
除此之外 因為關於大腦結構 同記憶嘅知識不斷增加 我哋可以做到 需要嘅千倍解像度增加 
運用 fMRI 我哋應該可以量度 唔單止含氧血嘅流量 以至我之前所講嘅荷爾蒙同神經傳遞素 可能甚至係直接嘅神經活動 ——我哋想做到嘅一個夢想 
我哋將來可以直接將我哋嘅想法 轉落去數碼媒體 
你可唔可以想像到 如果我哋唔需要用語言 只需要用大腦嘅思想 兩個人都可以傾到計？ 
我哋如果真係咁嘅話可以做到啲咩？ 
我哋應該點樣面對 每個人未經過濾嘅諗法？ 
你認為網絡係好大 
但呢啲都係需要認真研究嘅問題 
可能網絡真係一個好吸引嘅工具 去加強我哋思考同溝通嘅技巧 
的而且確，相同嘅工具 磁力造影將會證明可以用於 阿爾海默症以及相關疾病嘅治療 
我哋冇其他太多辦法，只有行呢條路 
唔理點樣，或者有一年 呢個治療技術會唔會 5 年或者 15 年之內發生？ 
如果要用更多時間就有啲失望 
我哋需要一齊去實現佢 
多謝 
（掌聲） 

2011 年阿拉伯之春引起世界嘅關注 
亦都引起其他國家獨裁政府嘅警覺性 佢哋擔心運動會蔓延 
為咗應對 佢哋加強對社會運動人士、 記者同異議分子嘅監控 佢哋驚呢班人會喺自己國家裏面 引發一場革命 
一個巴林出名嘅社運人士 被政府拘捕同虐待 佢話，問話嘅人俾佢睇 佢電話嘅通話內容同短訊內容 
當然 政府能夠截聽電話同埋短訊 早已經唔係咩秘密 
正因為係咁 好多社運人士都避免用電話 
佢哋會用类似 Skype 嘅工具 因為佢哋認為咁樣就唔會俾人截聽到 
但佢哋錯啦 
从前幾年開始 已經有好多公司向政府提供監控技術 尤其係 俾政府可以入侵監察對象電腦嘅科技 
由佢哋以前喺線路中間一半截聽通訊 改為宜家直接入侵你嘅電腦 启动你嘅網絡攝錄機、麥克風 盜取你電腦裡邊嘅文件 
當埃及政府喺 2011 年倒台時 社運人士搜查咗秘密警察嘅辦公室 喺好多文件裏面 發現一份嚟自 Gamma International 旗下子公司 Gamma Corporation 嘅文件 
Gamma International 係一間德國公司 佢研發監控軟件同埋剩係向政府售卖 
值得注意嘅係 大部分政府本身係冇能力開發呢啲軟件 
更細規模嘅政府更加冇 咁樣嘅資源同人才 因此 西方企業好樂意提供呢啲工具同技術 以換取收入 
Gamma 只係其中一間咁樣嘅公司 
我亦都要強調事實上 Gamma 從來冇賣軟件俾埃及政府 
佢哋有寄過報價嘅發票 但係埃及從來冇買過 
好明顯 埃及政府係用紧 Gamma 嘅免費試用版 
（笑聲） 呢個截圖係嚟自 Gamma 銷售推廣嘅片 
佢哋喺呢個比較簡潔流暢嘅影片裏面強調 其實警察坐喺冷氣辦公室 就能夠遙控地監控著某人 而被監聽嘅人係唔知情嘅 
你知嗎？ 網絡攝錄機嘅燈唔會著 
唔會有嘢話你知個麥克風被人開咗 
呢位係 Gamma International 嘅董事總經理 
Martin Muench 
佢出現過喺好多相裏邊 
呢張係我最鍾意嘅 
我哋放大佢嘅網絡攝錄機 
可以見到有一張細黐紙 黐咗喺攝錄機度 
佢知道有咩監控係可能發生嘅 所以好明顯佢唔希望咁樣嘅嘢 發生喺佢自己身上 
Martin 話 佢希望佢嘅軟件 可以用嚟捉恐怖分子 或者搵出戀童癖嘅藏身之處 
當然 佢都承認呢個軟件賣咗俾政府之後 佢哋點樣用就唔知啦 
全世界好多伺服器都裝咗 Gamma 個軟件 好多伺服器都有驚人嘅追蹤紀錄 同埋好多都違反人權 
佢哋真係做到銷售全球化 
Gamma 唔係唯一一個咁嘅公司 
好似我話齋 呢個係一個價值五十億美元嘅行業 
呢行嘅另一間大公司係 義大利嘅 Hacking Team 
今日嚟講 呢家公司做嘅匯報可能係最簡潔流暢 
佢哋整嘅宣傳片非常有吸引力 我一陣間會播出嚟 令你哋感受下呢間公司嘅軟件有幾勁 以及係佢哋係點樣向政府推銷呢件產品 
(影片嘅聲音) 錄音︰你想睇你監控對象睇梗啲乜 
(音樂) 你要攻擊你個對象 
[「當你監控對象喺度上網、 交換文件、收短訊、過境」] 你必須要攻入好多唔同嘅平台 
[「Windows, OS X, iOS, Android, Blackberry, Symbian, Linux」] 你必須要克服加密嘅問題以獲取相關資料 
[「Skype 以及已加密嘅通話 目標位置、短訊、 關係、 網頁瀏覽、錄音及影片」] 隱形而冇被偵測到 
[「對任何保護系統都有抗禦能力」] [「隱藏嘅資料收集設施」] 遍佈全國 
[「一個設施可以監控數以千計嘅目標」] 正係我哋做嘅嘢 
講者：如果頭先講嘅嘢係虛構 噉就幾搞笑啦 但事實上 駭客團隊嘅軟件係賣俾全世界嘅政府 
舉個例 舊年我哋至知摩洛哥政府 一直用呢個科技監控記者 
好多國家都有類似嘅情況 
所以 駭客團隊都留意 美國司法管轄地方嘅市場 
舊年左右呢間公司 喺維珍妮亞州或者馬里蘭州 
開設銷售辦公室 仲請咗一名發言人 
佢哋有參與監控業界嘅研討會 執法官員都有出席 
佢哋有喺研討會度發言 
我覺得最得意嘅係 佢哋今年初喺其中一個 有關執法嘅會議裏面贊助咗休息時間 
我唔可以好肯定咁話你知駭客團隊 有冇賣咗佢哋嘅科技俾美國政府 但我可以話俾你聽 如果佢哋冇賣到 唔係因為佢哋冇努力推銷 
正如我之前所講 冇資源開發軟件嘅政府 會買呢啲上咗架嘅監控軟件 正因為咁 你會見到，譬如，突尼斯政府 可能會同德國政府一樣用同一款軟件 
佢哋都係買貨架上嘅軟件 
美國聯邦調查局 FBI 有筆預算去研發佢哋 自己一套嘅監控技術 於是呢幾年嚟 我嘗試搵出 FBI 有冇真係入侵 同埋點樣入侵監控對象嘅電腦 
我有個朋友喺電子領域基金會度做 呢個基金會一個民間組織 佢哋攞咗好多 FBI 嘅文件 裏邊寫低 FBI 下一代嘅監聽科技會係點 
呢啲文件大多數內容都俾人大執過 但若果我放大熒幕上面嘅嘢 你會見到呢行字： 遠端營運單位 
當我第一次見到呢樣嘢 我從來未聽過呢個單位 
我已經研究咗監控呢樣嘢超過六年啦 
但我由未聽過呢個單位 
於是我上網搵 最後我搵到答案 就係我上 Linkedin 一個求職者嘅社交網站嗰時 
嗰度有好多美國政府嘅前合約僱員 佢哋都曾經都喺 呢個遠端營運單位裏面做 佢哋仲係履歷上面詳細描述 佢哋做呢份工嗰陣做過啲乜 
(笑聲) 我將呢啲資料 交俾一個我識得同信得過嘅 華爾街日報記者 佢聯絡咗一啲前執法人員 佢哋喺背後承認同證實 FBI 的確有一個專責單位 入侵監控對象嘅電腦 
好似 Gamma 同駭客團隊噉 FBI 都有能力 遙控啟動網絡攝錄機、麥克風 去偷文件、攞上網紀錄、電腦檔案 
政府入侵電腦係一個大問題 恐怖分子、戀童癖嘅人 毒販、記者同埋從事人權運動嘅人 全部都用同一款電腦 
嗰度冇專為毒販而設嘅電話 冇專為記者而設嘅手提電腦 
我哋都係梗用同一種科技 咁代表咗 政府有能力入侵真正壞人嘅電腦 同時政府都有能力入侵我哋嘅電腦 
所以全世界嘅政府都好鍾意用呢種技術 
佢哋鍾意將監控當係一種執法工具 但啲人從來冇辯論過呢樣嘢 
喺美國，我生活嘅國家 國會從來冇聽證過 
或者冇通過任何嘅法律 明確授權政府使用呢種技術 鑒於監控力量之大同埋有可能被濫用 我哋必須要有一場公開辯論 等公眾知道呢回事 
多謝晒 (掌聲) 

我喺塞拉里昂出世長大 塞拉里昂係一個 位於西非嘅，細但美麗嘅國家 塞拉里昂擁有 豐富嘅天然資源同創新人才 
但係，塞拉里昂唔出名 原因係九十年代 打咗十年嘅反抗戰爭 全部村莊都被燒毀 
據統計大約八千名男人、女人同兒童 喺戰爭期間失去手同腳 
我同家庭喺我十二歲嗰年 遇到嘅一次襲擊之後走難 嗰陣我決定要盡一切辦法 令自己嘅小朋友 唔需要再經歷我哋曾經經歴過嘅苦痛 
塞拉里昂嘅兒童 唔會再經歷呢啲慘痛嘅事 塞拉里昂再唔會 有人靠發動戰爭同殘害他人身體去奪權 
當我望著我識得嘅、鍾意嘅人 戰後過返正常生活 有一件事情深深咁困擾著我 塞拉里昂有好多傷殘嘅人唔用義肢 
我後嚟發現佢哋唔用義肢嘅原因 係由於義肢嘅穿戴嘅地方 唔係好套到落隻腳到而造成痛楚 
義肢嘅穿戴嘅地方係 殘疾人士嘅腳套入去義肢嘅地方 噉義肢另一端就係腳跟關節 
即使喺發達國家 病人都需要三星期至幾年嘅時間 至會達到一個舒適嘅義肢穿戴狀態 
義肢矯形師仍然用梗傳統方法 好似塑模同鑄造 加上用單一物料，製成義肢穿戴嘅凹位 
噉樣嘅凹位往往向病人隻腳 施加好大嘅壓力 因為噉而生咗褥瘡同水泡 
就算義肢腳跟關節好有力都係咁話 
如果義肢穿戴嘅凹位唔舒服 你會唔想行 凹位唔舒服喺宜家嚟講係唔可以接受嘅 
咁有一日，大概兩年半之前 我遇到 Hugh Herr 教授 佢問我係咪知道點樣解決呢個問題 我話：冇，仲未呀 但我好鍾意解決咗佢 
喺我麻省理工學院 媒體實驗室嘅博士學位裏面 我設計咗個自選嘅義肢套 又快又平 相對傳統義肢，新義肢更加舒服 
我利用磁力共振掌握病人腳部嘅構造 然後通過有限單元模型更加精準咁預測 喺正向力嘅情況下內部嘅壓力同張力 然後鑄造一個義肢套嘅模，用嚟生產 
我哋利用一台 3D 打印機嚟整出 一個由複合材料製成嘅義肢套 佢能夠減輕傷殘人士身體嘅壓力 
即係話，我哋通過收集人體工學嘅資料 又平又快咁製造義肢套 
最近一次喺媒體實驗室裡面 完成嘅試驗當中 我哋其中一位病人 佢係一個切肢已經廿年 著過幾打義肢嘅美國退役軍人 佢話我哋其中一件打印製成品 好柔軟，好似喺枕頭上面行路一樣 而且係抵死嘅性感 
（笑聲） 殘疾喺我哋今日嘅情況嚟講 唔應該阻到任何人過有意義嘅生活 
我希望我哋喺研究小組裏面 開發嘅工具同發展嘅步驟 可以向需要嘅人提供高性能嘅義肢 
對於我嚟講 要醫好因戰爭同疾病而受傷嘅靈魂 首先就要係為佢哋 整一個舒適、可負擔嘅活動輔助工具 
無論係塞拉里昂或者波士頓 我希望呢個研發唔單止恢復 仲可以改變佢哋嘅潛能 
多謝 （掌聲） 

最近 William Swenson 隊長 由於佢喺 2009 年 9 月 8 日嘅表現 獲國會頒授榮譽勳章 
就喺嗰日 一班美國同阿富汗軍人組成嘅步隊 經過阿富汗一個地方 去保護一班阿富汗政府官員 班官員正係前往 同當地一啲村落長老見面 
呢一步隊中途遇到埋伏 被人三面包圍 當中隊長 William Swenson 喺駁火其間衝入去救受傷嘅戰友 同埋拖返死咗嘅戰友出嚟 
其中一個被佢救出嚟嘅係一位軍士 佢同另一個冇受傷嘅士兵 帶住軍士行去一架醫療直升機 
嗰日之所以特別係因為 咁啱嗰日其中一位救護人員 頭盔上有一個 GoPro 牌嘅攝錄機 架機錄低成個畫面 
畫面中隊長 William Swenson 同佢嘅隊員 將呢位頸中咗槍嘅士兵帶返嚟 
佢哋將呢位士兵運到直升機上 然後睇到隊長 William Swenson 彎低身 錫咗呢位士兵一啖 然後返返去救更多受傷嘅戰友 
睇到呢樣之後，我沉思 好似 William Swenson 嘅人 喺邊度嚟嘅呢？ 
乜嘢令佢有咁嘅舉動？ 就係深層嘅情感 就係當你想做某樣嘢嘅時候就會有 
呢種情感裏面係有愛 我想知道點解同我共事嘅人裏面 冇好似佢一樣嘅人？ 
你知啦，軍隊裏面 獎牌係俾嗰啲捨己為人嘅人 
喺商場上，獎金係俾嗰啲損人利己嘅人 
我哋倒返轉做。係嗎？ 
所以我問自己 
好似佢一樣嘅人喺邊度嚟架？ 我開頭嘅結論係 佢哋心地只係比一般人好 
就係點解軍隊吸引佢哋嘅原因 
呢啲人更講求服務精神 
但呢一個諗法係完全錯嘅 
我所學到嘅係，係環境導致噉樣嘅情況 如果將個環境較返啱 任何人都可以好似佢咁 做到呢啲咁有愛心嘅嘢 而更重要嘅係，其他人都會變得有愛心 
我好榮幸有機會見到佢哋其中一啲人 我哋稱之為英雄嘅人 佢哋唔理自己生命去拯救其他人 我會問佢哋 「點解你會噉樣做？」 
佢哋所有人都講咗同一個理由： 「 因為佢哋都會噉樣對我 」 
呢個就係信任同合作嘅精神 
因此，信任同合作喺呢度係非常重要 
問題係，信任同合作係講緊感覺 而唔係指令 
我冇可能同你講，「 信我呀 」 然後你就會信我 
我冇可能叫兩個人合作，佢哋就會合作 
信唔係咁樣 佢係講感覺 
噉呢種感覺係點樣嚟嘅呢？ 
如果我哋返到五萬年前 舊石器時代嗰陣、人類起源嘅時候 我哋會發現，成個世界充滿危險 所有呢啲危險嘅力量 都好似要趕絕人類噉 
冇嘢係私人嘅 
無論係天氣、資源缺乏 或者一隻劍齒虎 所有呢啲嘢都會縮短人類嘅壽命 
所以，人類進化成群居動物 我哋住埋一齊、一齊做嘢 就係咁部落成為咗一個安全嘅環境 就係呢個部落，我哋搵到歸屬 
當我哋喺其他人當中感到安全嘅時候 最本能夠嘅反應就係發展信任同合作 
信任同合作有本質嘅好處 
我意思係我哋夜晚就可以瞓得著 同埋會放心部落裏邊嘅人 幫我哋提防危險 
如果我哋彼此唔信任，如果我唔信任你 啫係話你唔保護我哋安全 
噉就會係一個非常差劣嘅生存模式 
現代社會也係一樣 
呢個世界充滿危險 好多嘢都喺度糟蹋我哋生活 阻止我哋嘅成功、減少我哋嘅成功率 
危險可以係經濟嘅波動 股票市場唔穩定 
或者會有一個新技術 令你嘅商業模式喺一夜之間過時 
或者係你嘅競爭對手硬係想將你打敗 
有時可能係試圖將你由商場上面淘汰 但係至少佢哋會盡一切辦法 阻止你嘅業務增長、搶你嘅生意 
我哋只係唔能夠控制呢啲危險嘅力量 
佢哋永恆存在、唔會消失 
唯一可以改變嘅就係組織裏面嘅情況 亦啫係領袖發揮作用嘅地方 因為係領袖決定成個調子 
當一個領袖選擇 將組織入面嘅人嘅安全同生命 放喺第一位嘅時候 即使噉樣會犧牲佢哋嘅舒適度 同埋佢哋嘅物質財富 啲人仍然會覺得安全 覺得自己屬於呢個組織 然後犀利嘅嘢就會發生 
有一次旅行搭飛機 我親身經歷咗一件事 當時一個乘客喺未嗌號碼之前就想上機 然之後我睇到地勤職員 將呢位乘客當做係犯咗法咁 
嗰名乘客因為早咗一輪上機而被人喝著 
於是我同地勤職員講 
我話 ︰ 「點解你對我哋好似對畜牲一樣？ 
點解唔可以用對人嘅態度對我哋？」 
佢就真係咁樣同我講 
佢話︰「 先生，如果我唔跟返個規定， 我會有麻煩或者冇我份工。」 
從佢嘅話裏面感覺到佢冇安全感 
佢唔信佢嘅組長 
我哋鍾意坐西南航空 並唔係因為佢哋請更加好嘅員工 
而係因為呢啲員工唔會驚佢哋嘅上頭 
呢樣嘢反映咗如果情況出錯 我哋就要被迫花自己嘅時間同精神 去保護自己 而呢樣嘢本質上削弱組織嘅力量 
當我哋喺一個組織裏面感覺安全時 人就會自然集合本身嘅才華同力量 唔會覺得攰咁 不斷工作去應對外部嘅威脅 同埋會捉緊機會 
最貼切嘅比喻係 一個偉大嘅領袖就好似父母一樣 
如果你諗下偉大嘅父母係點嘅時候 你會諗到乜嘢？ 點先能夠成就出偉大嘅父母？ 
我哋都想俾機會、教育孩子 同埋適當嘅紀律 令佢哋比我哋 能夠更好咁成長、成就更多 
偉大嘅領袖都想要同樣嘅嘢 
佢哋希望能夠俾到人機會 教育、同適當嘅紀律 塑造佢哋嘅自信 俾機會佢哋去試下失敗嘅滋味 以至於佢哋能夠獲得 連我哋自己都唔會有、更大嘅成就 
Charlie Kim 係 Next Jump 嘅首席執行官 Next Jump 係喺紐約一家科技公司 佢話如果你屋企處於一個艱難時期 你會考慮唔養你其中一個細路嗎？ 
冇人會噉做 
噉點解我哋會解僱 我哋組織裏邊嘅人呢？ 
Charlie Kim 喺公司實施終身聘用制度 
如果你喺 Next Jump 公司裏面有一份工 你唔會因為工作問題而俾人炒 
實際上，如果你有問題 佢哋會教你同支援你 就好似對住個我哋成績得 C 嘅孩子一樣 
而好多公司嘅做法卻係啱啱相反 
呢個就係點解會有咁多人 對著銀行首席執行官嘅時候 內心會有怨恨 而呢啲執行官收著 唔成比例嘅人工同獎金 
其實並唔係因為錢嘅問題 
而係因為佢哋違背做領導嘅原義 
佢哋違反呢一條根深蒂固喺社會嘅原則 
佢哋容許職員犧牲自己 去維護佢哋嘅利益 更甚者，佢哋犧牲其他人 去維護佢哋自己嘅利益 
唔係錢嘅問題 而係佢哋做出嚟嘅嘢好睇唔過眼 
如果我哋俾甘地一千五百萬美元嘅獎金 有冇人覺得被冒犯嗎？ 
如果二億五千萬美元獎金俾咗德蘭修女 
我哋對於嗰樣嘅做法會有意見嗎？ 
唔會 
真正嘅領袖絕唔會犧牲他人去換取金錢 
相反，佢哋總係犧牲金錢去幫其他人 
Bob Chapman，喺美國中西部 經營一家大型製造商叫做 Barry-Wehmiller 喺 2008 年，由於經濟危機 佢受影響得好深 一夜之間，佢哋損失咗 30% 嘅訂單 
呢樣對於大型嘅製造商嚟講 係好大嘅損失 佢哋唔能夠再養咁多嘅員工 
公司需要減少一千萬美元嘅開支 所以好以好多其他公司一樣 董事開會傾裁員 
但係，Bob Chapman 拒絕 
可以睇到，佢唔講錢 
佢係講人情呢樣嘢 相比起開源節流，拋棄感情要難得多 
於是乎佢提出咗一個休假嘅計畫 
每一個員工，由秘書到首席執行官 都被要求放四星期無薪假期 
員工可以喺任何時間放咗呢個假去 而且唔需要連續咁放 
而 Bob Chapman 公佈呢樣嘢 至係更加重要 
佢同大家講 「我哋每個人損失少少， 總好過只係某啲人失去好多」 佢呢番話公司士氣上升 
佢哋省咗二千萬美元 但更重要嘅係，金額超出咗佢哋預期 當員工因為組織嘅領導 而覺得安全同有保障之後 自然反應就係信任同合作 
冇人估到，大家都自發地調配呢啲假期 
等錢用嘅員工 會同冇咁等錢用嘅員工賣假期 
有啲員工就有五個星期嘅無薪假期 而其他員工就放三星期嘅無薪假期 
領導其實係一種個人選擇 而唔係一種等級 
我知道好多人 喺組織裏面坐最高級嘅職位 但係佢哋唔係真正嘅領袖 
佢哋只係有權威 我哋下屬只係按佢哋嘅要求做嘢 因為佢哋對我哋有權力 但係我哋唔會跟隨佢哋 
我仲知道好多人 佢哋係屬於組織嘅底層 佢哋冇權力 但係佢哋絕對係領袖 噉係因為 佢哋選擇去照顧佢哋身邊嘅人 
呢個至係真正嘅領導 
我聽過一個關於海軍嘅故事 呢個並唔係電影裏面嘅情節 而係海軍歷嚟嘅傳統 長官會最後一個食飯 佢俾部下食先 而當佢哋嘅部下吃完之後 冇曬嘢食 
但係當佢哋返到自己崗位時 佢嘅部下便會帶一啲食物俾佢 呢個就係佢哋嘅傳統 
我哋稱長官做領袖 係因為佢哋總係會行頭、甘願冒險 
係因為佢哋選擇犧牲自己，保護其他人 當領袖噉樣做，人最自然嘅反應 就係願意為領袖犧牲自己 
佢哋願意為實現佢哋領袖嘅夢想 而流血汗、流眼淚 而當佢哋被問到點解會噉樣做時 點解要流血汗、流眼淚 
佢哋會不約而同咁回答： 因為，佢哋都咁樣為我哋做 
唔通噉嘅組織 唔係我哋想留喺度做嘢嘅地方嗎？ 
多謝 
多謝 （掌聲） 多謝 

（音樂） 呢個係一個人類測試 睇下你係唔係人類 
如果想玩下，請舉手 
大家贊唔贊成？ 
好？ 咁我地開始啦 
好耐之前嘅童年裡面 你有冇試過食鼻屎？ 
（笑聲） 冇所謂，隨便講，呢度好安全 
你有冇試過諗起某樣尷尬嘅事嘅時候 細細聲發出怪聲？ 
你有冇試過 將一段文字嘅第一個字母轉做細階 用嚟表達傷心或者失望？ 
（笑聲） 好 
你有冇試過將句號用喺段文字嘅結尾 用嚟表示敵對抵觸嘅情緒？ 嗯。句號 
你有冇試過當人哋同你講衰嘢嘅時候 你笑騎騎或者微笑 然後果日淨低嘅時間 都喺度諗點解你反應係咁？ 
無錯 
你有冇試過寄存行李之後 一路行去登機口時 每行一步都驚唔見左張機票？ 
啱啦 
你有冇試過著咗一條褲 好耐先發現 原來有一隻襪套咗上個大肶？ 
（笑聲） 好 
你有冇試過估其他人嘅密碼 不斷撞，直至撞到佢哋賬戶被人鎖咗？ 
嗯 
你有冇試過有陰魂不散嘅感覺 覺得有朝一日會俾人發現係老千？ 
係，呢度好安全 
你有冇試過期望你擁有一啲 未被發掘嘅天賦？ 
嗯 
有冇試過喺現實生活中做錯嘢 然後發現自己想喺現實中 搵一個「重置」鍵？ 
有冇試過擺錯咗你嘅 TED 徽章 然後即刻開始想像 三日嘅溫哥華假期會係點樣？ 
你有冇試過驚歎 點解你以前覺得平平無奇嘅人 會突然之間變得咁靚？ 
你有冇試過發短信嘅時候 望住手機 笑到好似個傻瓜咁？ 
有冇試過跟住同發短信嗰個人 講「我睇住手機笑到好似個傻瓜」咁？ 
你有冇好想好想 然後抵擋唔住誘惑 偷睇其他人嘅手機？ 
有冇試過同自己講嘢 然後突然發現 自己真係個屎忽鬼？ 
（笑聲） 你有冇試過 喺你同人哋嘈得火熱時 手機忽然冇電 令你覺得手機同你兩個分手？ 
你有冇諗過 解決你哋之間嘅拗叫係徒氣嘅 因為事情本身唔複雜 定係事情容易係理所當然？ 
你有冇發現長遠嚟講 好少可會有容易嘅事？ 
你有冇試過瞓醒之後覺得好幸福 但之後諗返起有人離開咗你嘅恐佈回憶？ 
有冇試過想像唔到失去一個人嘅未來？ 
你有冇試過用秋天一樣嘅苦笑 睇返以前失去咗嘅人 然後意識到無論點樣 未來總係會嚟到？ 
恭喜你 
你通過咗測試 
你哋都係人類 
（掌聲） 

十年前，我寫咗一本書 叫做 「 我哋最後世紀？ 」問號 
我嘅出版商將問號刪咗 （笑聲） 美國出版商將題目改咗做 「 我哋最後一個鐘 」 
（笑聲） 美國人鍾意即時行樂，將事情倒轉嚟睇 
（笑聲） 我嘅主題係噉樣嘅： 我哋嘅地球已經有四十五億年歷史 但過去一百年嚟係特別嘅 呢個係有史以嚟第一次 有一個物種，即係我哋人類 將呢個星球嘅未來掌握喺自己手裏面 
睇返地球歷史 威脅絕大部分都係嚟自大自然 疾病、地震、隕石撞擊等等 但係由宜家開始 最大嘅威脅嚟自於我哋自己 
並且宜家，唔單止核威脅 喺我哋全球化嘅世界裏面 網路故障可以癱瘓全球 航班令流行病 可以喺幾日之內喺全世界傳播 並且社會媒體可以散佈恐慌同謠言 傳播速度同光速有得輝 
我哋會為到細小嘅威脅而焦慮 冇乜可能發生嘅空難、食物嘅致癌物質 低水平輻射等等 但係我哋同我哋嘅政治領袖 都唔肯面對災難情景 
好彩最壞嘅仲未發生 
確實，佢哋應該唔會發生 
但係如果有件潛在毀滅性嘅事發生 噉就值得我哋持續開支 防止嗰件事發生 即使件事唔太可能發生都好 就好似我哋會幫間屋買火險一樣 
道高一尺魔高一丈 科學俾我哋更加多嘅力量同願望嘅同時 科學可以係好危險 
我哋於是更加經唔起考驗 
幾十年後，幾百萬嘅人會有能力 濫用發展一日千里嘅生物科技 就好似宜家嘅人濫用網絡科技一樣 
Freeman Dyson 喺一場 TED 演講入面 預見小朋友設計同創造新嘅生物 就好似佢嗰代人當化學實驗遊戲噉玩 
當然，呢樣可能只會喺科幻小說出現 但亦有可能係佢預言嘅情景︰ 我哋嘅生態、以至物種 一定唔會平安無事咁長期生存 
例如，有一啲生態學嘅極端人士 好似 Gaia 咁 佢認為人類幾量越少 會對我哋嘅星球越好 
如果人類掌握咗 2050 年 就會全世界廣泛使用嘅合成生物技術 會點樣？ 
到嗰個時候 其他嘅科幻小說裏面所提到嘅噩夢 或者會成為現實 沉默嘅機器人變得瘋狂 網路有自己嘅思想，威脅我哋全人類 
噉，我哋可以通過規管 去避免呢啲危機嗎？ 
我哋確實要去嘗試 但係呢啲企業都好有競爭性 喺全世界都有生意利益 太受市場影響 因為法律 令可以做嘅嘢 都要搬到去其他地方先做到 
就好似禁毒法律咁 我哋去監管，但始終失敗 
並且地球村將會有 一班蠢嘅人遍佈全世界 
所以，我喺書裏面話 我哋喺呢個世紀嘅路會比較難行 
我哋社會可能會有一啲難題 其實係有一半機會面對重大問題 
但係會唔會有可以預見到 但更加弊、滅絕所有物種嘅事發生？ 
當新嘅粒子加速器嘅消息喺上網出現 一啲人會緊張咁問 佢會唔會破壞地球 或者話更弊嘅，將太空空間撕開？ 
值得慶倖嘅係，我哋仍然係安全嘅 
我同其他人指出過 大自然其實已經透過宇宙射線碰撞 做過無數次同樣嘅實驗 
但係科學家喺做研究嘅時候 必須要小心整咗啲 宇宙從來冇發生過嘅嘢 
生物學家應該避免泄漏 經過基因改造 具有潛在毀滅後果嘅病原體 
順便講下，我哋 對真正嘅災難之所以特別厭惡 係源於一個哲學倫理問題 個問題係： 想像有兩個場景 
場景一，消滅 90% 人類 
場景二，消滅所有人類 
場景二比場景一壞幾多呢？ 
有人會話差十個百分點 
死亡統計係高出十個百分點 
但係我唔會話場景二比較差 
作為一個天文學家 我唔相信人類只係 成個地球歷史嘅最後一部分 
仲有五十億年 太陽至會加劇燃燒，步入衰退期 但宇宙仍然會繼續走落去 噉樣，後人類嘅進化過程 喺地球同埋外太空 可以同達爾文進化論一樣咁長 甚至更加精彩 
其實，未來進化嘅速度會更加快 呢樣係基於技術上嘅時間嘅考慮 而並非自物競天擇嘅時間考慮 
所以面對咁大嘅利害關係 面對十億個危險 我哋都唔應該妥栛一個危險 因為要記住人類滅絕嘅可能 
一啲俾人提過嘅場景 都可能出自於科幻小說裏邊 但係其他嘅場景 可能真係會成為現實 
有句重要嘅教誨係講︰ 未知唔等於唔可能 實際上因為噉樣 我哋喺劍橋大學成立咗一個中心 研究點樣降低以上存在嘅風險 
幾個人去思考呢啲潛在災難睇落幾唔錯 
但係我哋需要更加多嘅人幫手 因為我哋係茫茫宇宙中 一個藍色星球嘅打理人 呢個星球喺人類出現之前 已經有五十億年嘅歷史 
我哋唔要糟塌呢個星球嘅未來 
我諗引用著名科學屋 Peter Medawar 嘅一句話收尾 
「 為人類而設嘅鈴鈴 就好似阿爾卑斯山嘅小牛嘅鈴鈴一樣， 
呢啲鈴鈴就好似掛喺我哋頸上面 如果佢哋冇發出和諧而有旋律嘅聲音， 噉就必定係我哋嘅錯。 」 
多謝 （掌聲） 