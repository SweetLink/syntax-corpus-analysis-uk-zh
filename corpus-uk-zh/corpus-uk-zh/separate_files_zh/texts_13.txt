我係廚師 同時負責制定食品政策 我嘅屋企有好多係老師 
我家姐喺芝加哥，係一個特殊教育老師 
我阿爸教咗 25 年五年級，啱啱退休 
我叔叔同阿姨係大學教授 
我嘅堂表兄弟姊妹全部都教書 
基本上，除咗我，我成家人都教書 
佢哋教我知，揾到正確答案嘅唯一方法 就係問正確嘅問題 
喺改善小朋友嘅教育成效方面 咩先至係正確嘅問題？ 
顯然有好多緊要嘅問題 但係我諗以下係一個好嘅出發點 我哋諗下， 小朋友心智嘅成長 同佢哋身體嘅成長 有咩關係 
如果小朋友食嘅嘢，冇營養又多糖 我哋點期望佢哋學得好 
如果佢哋好肚餓 佢哋點學到嘢 
我哋畀學校 大量嘅資源嘅同時 應該停落來問下： 我哋有冇為小朋友嘅成功提供條件 
幾年前 我喺一個叫「 Chopped 」嘅 廚藝節目度做評委 
四個廚師用即場提供嘅食材 睇邊個可以做出最好嘅菜 
但係今次特殊啲 
今次冇四個狂熱，爭先表演嘅大廚 我唔知你喺度講邊個 （笑聲） 今次係啲學校裡邊嘅廚師 既係簡稱 「廚娘」嘅師奶群體 但係我堅持稱佢哋為「校園廚師」 
宜家呢啲令人尊敬嘅女人 成日為幾千個小朋友煮嘢食 早餐同午餐 每餐預算得 2.68 美金 其中食材嘅成本得 1 美金左右 
節目裏邊 比赛嘅食材係藜麥 
我諗大家都好耐 冇食校園餐喇 我哋喺營養學上有咗好大進步 但係藜麥喺啲校園裏邊仲唔多見 
（笑聲） 所以呢係個挑戰 
我最記得其中一位女士做嘅菜 佢叫雪利爾．芭芭拉 
雪利爾喺康康涅狄格州一個社區中學 做營養師 
佢做咗一道好好味嘅意麵 
好好食 
係闊麵配香腸 羽衣甘藍（一種蔬菜）帕爾馬芝士 
味道係高級餐廳級別不過 佢将冇煮熟嘅藜麥 直接放喺啲面上邊 
呢個選擇好奇怪 口感好脆 
（笑聲） 於是乎我做個扮嘢評委 問佢點解咁做 
雪利爾話︰「呃，第一， 我唔知咩係藜麥。」 
（笑聲） 「不過我知道今日係星期一。 喺我返工嘅社區中學度， 我成日都煮意麵。」 
雪利爾話佢學校好多细蚊仔 週末冇嘢食 
即係，周六冇嘢食 
周日亦冇嘢食 
佢星期一煮意麵 因爲啲細蚊仔肯定食 
佢話意麵頂肚 
食完咁飽 
雪利爾話，到咗星期一 佢啲細路肚餓到 唔會去諗學嘢 
只會諗住 
食嘢 
好唔好彩，統計數據帶出同樣嘅故事 
我哋就講一個細蚊仔 
就講一日裡邊 最重要嘅一餐︰早餐 
呢個係艾莉森 
佢 12 歲 好聰明 大個咗想做物理學家 
如果艾莉森去一間為全部細蚊仔 提供營養早餐嘅學校 以下事情會發生 
佢食到營養餐 即係有水果同牛奶、低糖低鹽 嘅機率大咗好多 
艾立森比一般嘅細紋仔冇咁容易肥 
會冇咁經常去睇醫生 
患焦慮症同抑鬱症嘅機率會細啲 
佢會有良好嘅行為 
會更經常更準時咁返學 
點解？ 
因為學校有一餐飯等住佢 
咁樣，艾立森會有比一般細紋仔 更好嘅健康狀況 
咁個啲冇營養早餐食 嘅細紋仔會點呢 
呢個係湯米 
亦係 12 歲，佢好乖 
佢想做醫生 
湯米仲喺幼稚園時 佢嘅數學已經唔得喇 
喺三年級時 數學和閱讀都係低分 
喺佢 11 歲時 湯米睇怕要留級 
研究發現，如果細紋仔營養唔夠 特别係早餐 咁佢學嘢會好難學得好 
呢個問題有幾廣泛呢？ 
好唔好彩，係非常之普遍 
我畀你兩個 看似相互矛盾 但實際上冇矛盾嘅數據 
一方面 六分之一嘅美國人冇三餐温飽 包括一千六百萬嘅兒童，即 20% 國民 冇糧食安全 
喺紐約 每年有近 50 萬個 18 歲以下 嘅細路面臨飢餓 
真係冇辦法想像 
另一方面喺美國 可預防死亡同疾病嘅首要原因 係飲食同營養不當 
我哋今晚講嘅細紋仔 有 1/3 會糖尿病 
兩件事一齊講，就係話 呢啲食得唔健康 
食廉價同唔健康卡路里嘅細紋仔 以後最容易得病 
到咗月尾 食物券用曬或者父母嘅工時被減 佢哋冇錢買基本嘅食物 
但係我哋應该點解決呢啲問題？ 
我哋知道答案 
我喺白宮時，開展咗個項目 任何有超過 40% 嘅細紋仔 係來自低收入家庭嘅學校 全部細紋仔都食到 
免費嘅早餐和午餐 
呢個項目成功到超乎想像 佢克服咗一個 提供營養早餐時嘅大阻礙 
嗰個阻礙就係耻辱同自尊嘅問題 
以前學校只對 窮細紋仔提供早餐 
你睇到邊個食免費早餐，就知道邊個窮 
宜家，全部嘅細紋仔，有冇錢都好 都可以保持自尊 
然後發生咩？ 
啲學校實行咗呢個計劃之後 學生嘅數學同閱讀成績 提高 17.5% 
17.5% 
研究顯示，如果細紋仔持續有營養早餐 佢哋畢業率會提升 20% 
20% 
細紋仔吸收到必需嘅營養 就等於 有好好成長嘅機會 
你哋唔使信我 問下唐娜．馬丁就得喇 
唐娜．馬丁好勁嘅 
唐娜．馬丁係伯克縣 佐治亞州韋恩斯伯勒 嘅學區營養總監 
伯克縣係其中一個最窮嘅地方 而佐治亞州係全国第五窮州 唐娜嘅學生幾乎都 喺貧困線以下 
幾年前 唐娜決定提早修訂 同推廣新嘅營養標準 
仲加咗水果、蔬菜，同全麥食品 
佢為全部細紋仔提供早餐 
仲有晚餐 
點解？ 
好多細紋仔喺屋企冇晚餐食 
呢個項目有乜效果 
啲細紋仔好鍾意食嘢 
佢哋鍾意更好嘅營養 佢地好鍾意唔使挨餓 
出乎大家嘅意料，唐娜最大嘅支持者 
叫埃里克．帕克 佢就係伯克縣小熊隊嘅足球教練 
以前，小熊隊麻麻地 
成日都中挻位置 對一個對美式足球狂熱嘅州嘅人嚟講 好令人失望 
喺唐娜改革咗營養餐之後 小熊隊不但止赢咗小組賽 仲攞埋州冠軍 打敗咗桃子縣嘅勇士隊 28 比 14 
（笑聲） 帕克教練話 呢個歸功於唐娜．馬丁 
我哋畀細紋仔基本嘅營養時 佢哋會成功 
我哋唔可以淨係靠雪利爾．芭芭拉 同唐娜．馬丁佢哋 
要靠我哋全部人 
畀細紋仔基本嘅營養只係個開始 
我所講嘅只係解決好多 緊急嘅問題嘅模式 
如果我哋注意畀自己恰當嘅飲食 我哋會有一個更加安全、可靠嘅社會 我哋可以大大咁提高經濟生產 可以改善醫療系統 同持續發展 確保地球可以為後代提供足夠資源 
喺食物領域，我哋微小嘅努力 可以有好大嘅影響 
所以我哋要問︰咩係正確問題 
如果我哋食更加營養、更加可持續嘅食物 會發生咩？ 
有咩影響？ 
雪利爾．芭芭拉 唐娜．馬丁 帕克教練同伯克縣小熊隊 我諗佢哋知道答案 
多謝大家 
（鼓掌） 

〔警告︰本篇演講內容露骨同涉及性暴力〕 〔觀眾務必慎入〕 「Ashley Judd，正一無知蕩婦。」 
「人哋話你臭閪關你撚事咩。」 
「網路就係咁㗎啦， 你睇唔過眼就死開啦，八婆！」 
「我求神拜佛 Ashley Judd 不得好死。 
我未見過咁仆街嘅人。」 
「Ashley Judd 就係點解 女人唔應該有投票權。」 
「演《熄燈追緝令》嗰個八婆， 畀我屌我都唔屌。」 
「咪理 Ashley Judd 個粉腸啦！ 等佢成世無人屌，孤獨終老。」 
「如果係都要我上佢，你老味， Ashley Judd 我一定會搞到你瀨屎。 條八婆絕對係淫婦， 
我唔搞死佢正契弟。」 
針對女性嘅網路暴力 對全球兩性平權而言係悲劇 務必制止，刻不容緩 
（掌聲） 無論少女抑或婦女嘅聲音 甚至我哋女性同盟嘅聲音都被打壓 令無論係個人、經濟 職業定政治層面都深受其害 
只有阻止欺凌 我哋先可以獲得更多自由 
我係肯塔基籃球隊嘅球迷 上年三月某一日 我做緊我平日最鍾意做嘅事 到場為我最愛嘅山貓隊加油 
諗住好好咁睇場波 但之後我見到犯規 想提裁判吹罰，裁判都冇做 
（笑聲） 搞笑嘅係，佢哋喺開波之前對我好友善 但比賽過程中就完全冇理我 
（笑聲） 我哋隊三名球員俾人侵犯至流血 於是我又做咗件事︰發推特 
「@ArkRazorback 打矛波， 抵罰球啦。 @KySportsRadio @marchmadness @espn 三名球員都俾佢整傷。」 毫無意外，我每日都喺推特、臉書 呢啲社交媒體 
俾人用好似開場講嘅嗰啲說話 鬧到隻狗咁 
2011 年我開始玩推特之後 歧視女性嘅人總係 留意著我做嘅每一樣嘢 
包括我倡議嘅精神、我嘅信念 我甚至俾人話係鄉下婆 所有嘢都無一倖免俾人攻擊 
於是我對用唔同方法回應 
我試過同佢哋接觸 
但有個男人發超淫穢、超核突嘅相畀我 裏邊有一個女仔同佢一齊 
我咁樣覆返佢 
「圖中個女仔係你個女吖？ 
我真係好驚啊， 你竟然諗埋曬咁核突嘅嘢， 仲咁樣同女性講嘢！」 
然後佢嘅回覆令我意想不到 「你講得啱，我向你道歉。」 
有時候人嘅良知需要被提醒 
呢個男人根本都唔知同緊邊個玩 佢又大概當咗我係壞嘅女人 
我同一個蘇格蘭男人結婚 14 年 我話︰「壞女人」 喺唔同國家有唔同意思 （笑聲） 不過我肯定你絕對係賤男中嘅極品 
（笑聲） （掌聲） 我曾經反抗同努力迎戰 呢啲針對女性嘅說話 但係喺上社交平台嘅大部分時間裡面 我隻眼開隻眼閉，費事理 覺得無能為力 
但又覺得不堪入目、好傷心 
所以我成日暗暗安慰自己 嗰啲攻擊我嘅、講緊我嘅評論 並非真實 
即使我一個自稱女權主義者嘅人 願為女權聖戰拋頭顱撒熱血… （笑聲） 內心都接受咗男權主義 
真係好攞命 
男權主義並非狹義為男性 
而係我哋活喺呢個世界嘅一種制度 冇人，包括我，可以獨善其身 
就喺嗰日，某種原因 我發嘅嗰條籃球推特 刺激咗全球一班「網路暴民」 
用最尖酸、最惡毒嘅語言威脅我 話要打要殺要奸咁 
你知嗎 當我夜晚獨坐家中 我收到我前夫發嚟嘅一條語音短訊 「莉莉…… 
嗰啲人嘅行為實在太惡劣喇。」 
正因佢當晚一番話，我決心要企出嚟 
我開始寫作 
寫我面對各種性騷擾之後 包括三次強姦之後，我係點樣撐過嚟 
但我因為寫作而收到惡意評論 呢啲係其中一啲惡意評論 
而且我想講，被人叫做「 二五仔 」 真係過癮！ 
（ Jay：「佢都不知幾享受 俾人搞嘅每一秒！」） 觀眾：天呀，搞錯吖！ 
講者：多謝你哋 我都希望上天會睇得到 
所以我寫咗篇女性專欄 題為「你對女性所作嘅網路暴力 只會引嚟女性審判你」 
（笑聲） （掌聲） 我孤身作戰，自己發表文章 因為我嘅顧問勸我 「唔好寫出街， 網路暴民報復於無形， 你只會令我替你擔心。」 
不過我信任各位女性 信任同我哋志同道合嘅人 
文章發表之後被瘋傳 亦證明每日針對女性嘅網路暴行 已經成為全世界普遍嘅現象 牽連我哋所有人 而且一旦多過一種問題俾人插嗰陣 情況更甚 
性傾向、性別認同、種族、民族 以至宗教都可以俾人抨擊 以上種種嘅批評 只會加深女性經歷嘅傷害 特別係對年輕女性 
到最後，批評只會傷害女性 
女性嘅身心健康亦因此被嚴重損害 出現同遇到暴力時一樣嘅生理反應 
皮質醇會激增，大腦邊緣系統會受損 生產力會因而下降 
另外，喺工作方面，女性受到諸多束縛 
求職嘅女性先喺網上被洩露裸照 然後被人話係有性病 佢哋嘅住址被惡意公開，用嚟招攬嫖客 最後真係引嚟嫖客上門 
我哋喺學校亦受到騷擾 
96% 喺網路發佈嘅色情圖像 都係影後生女 
係，我哋嘅女仔 
男仔比女仔高出二至三倍 喺未經同意情況下互傳圖片 
關於報復式散佈色情，我想講 
呢一次推特貼文事件嘅來龍去脈係 我連絡志同道合 一齊爭取網路安全同自由 
我哋開頭建立名為 Speech Project 嘅網站 抵制網路暴力，伸張自由 
個網站係一個非常重要嘅平台 因為到而家都未有國際合法嘅組織 應對針對女性嘅網路暴行 
但係我哋可以做嘅就係 喺呢個網站度列出明確嘅定義 因為如果我哋無統一界定標準 就唔可以準確打擊暴力 
我又發現報復式色情圖文 經常被危險使用 
嗰啲未經同意情況下轉發嘅圖片 都係用嚟刻意羞辱、侮辱女性 試圖色情化女性 
我唔知大家對「女性美」嘅定義係點 我認為「女性美」本身係美麗、美好嘅 
而唔應該表現為色情淫穢 
（掌聲） 我深知我有嘅資源同力量 係世界上好多人都冇 
譬如話，我能夠同我嘅同事 創建 Speech Project 網站 
我經常能夠引起社交媒體關注 
我遲啲仲會去臉書總部參觀 
不過仲未解決到差劣嘅報導手法… 
我仲請人幫我刪除網路嘅惡意評論 令我耳根清淨 唔使受惡意評論影響 
但係你估唔到 有人因為咁走嚟鬧我 
「超，你咪活喺 一個只有你聲音嘅世界囖。」 
但正因為有人發咗張性騷擾嘅相畀我 並且喺上面寫著想顏射我 所以我有權捍衛我嘅底線 
（掌聲） 虛擬同現實只係一線之差 點解咁講呢？你哋可能唔知 我細個真係被性侵犯過 所以嗰條推特鉤起咗我嘅傷痛 我唔可以再軟弱無為 
知唔知我哋採取咩行動？ 我哋收集所有惡意評論，然後分析 編配意思，提取數據 從而理解當中嘅關係： 幾時同性騷擾有關 幾時同政治聯繫有關 幾時同年齡有關 幾時係同所有嘢有關 
我哋會贏呢場仗嘅！ 
好在解決問題嘅辦法有好多 
我會講其中幾種辦法 當然好歡迎你哋出謀獻策 
第一：我哋必須從數碼媒體嘅知識著手 我哋要建立一個從女性角度出發嘅視野 
兒童、學校、監護人、父母 都係我哋嘅對象 
第二 
我哋不如講下科技行業嘅人？ 
因為關乎女性嘅尊嚴同尊重 所以職場性別歧視必須停止 
（掌聲） （歡呼聲） EDGE 係全球性別平等嘅認證 亦係我哋最低要求 
如果連歐萊雅集團 喺印度、菲律賓、巴西 
同俄羅斯嘅分公司都可以達到標準 矽谷同樣得 
唔好再揾藉口喇 
只有女性喺每個企業部門裏面 有著重要份量 兼且建立支援女性嘅平台 性別平等問題先至可以得到重視同解決 
我仲想同科技界嘅朋友講︰ 利用電玩遊戲裏邊 悔辱女性嘅元素賺錢必須停止 
我唔想再見到 ——好似幾個星期前 喺阿斯彭某個酒會度 你哋一面譴責「 玩家門 」戲謔女性 一面繼續以殘害及摔打女性為遊戲賣點 從遊戲之中賺數以十億美元利潤 
俗啲講句 夠嘞！我真喺頂你唔順 
（歡呼聲、掌聲） 我哋嘅執法人員更需要維持法紀 因為我哋見到個人暴力 已經延伸到網路暴力 
喺美國 被男性親密伴侶殺害嘅女性 比 9.11 當中遇害嘅女性仲要多 比起喺阿富汗加埋伊拉克中 喪生嘅美國人仲要多 
呢啲嘢唔應該攞出嚟講，不過係事實 
我哋非常關心一笪地方嘅男性 點樣對待女性 
2015 年 美國有 72,828 名女性 因為伴侶暴力問題尋求援助 
我哋唔係要知道幾多人需要援助 
而係我哋希望執法者需要有 最新嘅網路科技、設備 同埋理解呢啲平台點樣運作 
警方曾經處理一宗 女士喺推特收到死亡恐嚇嘅案件 但警方束手無策，仲問返轉頭︰ 「 推特係乜嚟？」 
我哋需要新嘅法例去追得上今日嘅科技 同埋保障言論自由之餘 又可以杜絕仇恨言論 
但最近紐約一名被告脫罪嘅事令人失望 原因係警方認為匿名或非匿名犯案 必須要通過電話、郵件、電報嚟犯案 （笑聲） 演講言辭必須科學中立 
但好明顯，我嘅言詞真係太大膽 
咁我哋嚟講下白人男性 
白人男性喺社會裏邊都有角色 亦有決定要做 
身為白人男性嘅你可以貢獻一分力量 亦都可以置之不理 
喺呢個演講廳度 大家白人男性都唔出聲 但一出咗呢個門，所有人都會話 「噢，天哪， 佢係逆向歧視主義嘅人。」 
呢句話係一位叫 Robert Moritz 嘅 白人男士講嘅 佢係羅兵咸永道會計師事務所主席 係佢叫我喺演講入面講返呢件事出嚟 
所以我哋需要更多互助小組 以便受害者嘅生活或者財政出現問題時 大家可以互相幫助 
當性暴力發生嘅時候 我哋每個人必須奮起抵抗 
92% 29 歲以下嘅年輕人 遇過網路上面嘅性暴力 
我哋當中 72% 嘅人又曾經遇到過 
所以我哋要必須鼓起勇氣 停止蘊釀緊嘅性暴力風氣 
最後，請大家相信我 
相信我 
（掌聲、歡呼聲） 呢個係人類之間互動嘅一個根本問題 
但我相信互動係解決問題嘅核心所在 問題唔解決只會延續落去 
Edith Wharton 話過︰ 「 結局隱藏喺開端 」 所以嚟到演講最尾 等我哋一齊為善去惡 
雖然我一直孤身作戰 但係我知道我哋係同一陣線 
最近我學到誠意同肯定 點樣化解惡性互動 
化解惡性互動有五個要點︰ 需要特別真誠 要有時間 可以隨時、隨地、同任何語言嘅人溝通 做到嘅話，會令到前扣帶迴 ——大腦一個過渡位置 不斷充斥住美好嘅事物 
所以我準備讚下我自己 
希望大家畀啲反應 
我哋嚟囖嚄，係咁讚嘅吓… （笑聲） 我係有能力又堅強嘅女性，你哋會話？ 
觀眾：係，你係 
講者︰我阿媽錫我 
觀眾：係，佢鍚你 
講者︰我場演講好掂 
觀眾：係，掂吖 
講者︰我有權企喺呢度 
觀眾：係，無錯 
講者︰我真係靚爆鏡 
（笑聲） 觀眾：係，靚曬 
講者︰上帝愛大家 
觀眾：係，上帝愛我 
講者︰我都愛你哋 
多謝大家畀我為大家服務 
我祝福你哋 
（歡呼聲、掌聲） 

我最後一次聽到我仔把聲 佢出緊前門 去返學 
門口好黑，佢就講咗一個字 「拜。」 
1999 年 4 月 20 號朝早 
我個仔迪倫同佢朋友艾瑞克 喺科倫拜高中 殺咗 12 個學生同一個老師 傷咗 20 幾個人之後自殺 
13 個無辜嘅人被殺 留畀佢哋嘅親友 無限悲痛同創傷 
其他傷者 有人毁咗容，有人終生殘廢 
但係，呢個慘案嘅危害性 唔可以用傷亡人數來衡量 
我哋亦冇辦法去衡量佢 對喺學校嘅目擊人同參與救援 同清理嘅人造成嘅心裡創傷 
亦冇辦法估量其他人模仿 呢個槍殺案 會造成嘅影響 
科倫拜慘案係個大浪 風波之後，社會需要好耐來 消化、理解同認識佢嘅影響 
我用咗好多年來接受 我個仔留低嘅問題 
暴行定義咗佢最後嘅人生 佢已經唔係我識嗰個人 
修尾有人問我 「你點解會唔知？ 
你到底點做媽咪？」 
我都猛咁問自己 
槍擊案之前，我自認係個好媽咪 
幫助我啲仔女成為體貼 健康、負責嘅成年人 係我一世人最重要嘅角色 
但係呢個悲劇話我知 我做媽咪好失敗 挫敗感使我今日企喺呢度 
除咗佢嘅爸爸 我係最了解同最愛迪倫嘅人 
假使有人可以預料到呢件事 嗰個人應該係我，係咪？ 
但係我唔知 
今日，我想分享下我作為 一個殺人兇手嘅媽咪嘅感受 
慘案之後好多年 我猛咁梳理我啲記憶 諗我到底做錯咗咩 
我揾唔到明確嘅答案 
亦冇任何解決方案 
我可以做嘅，唯有 同你哋分享我嘅經驗同教訓 
同槍擊案之後 先識我嘅人傾偈時 我要面對三個挑戰 
第一，我行入類似宜家間房時 我冇辦法知道，有冇人因為我嘅仔 受到過傷害 
我要承認我個仔 造成咗嘅災難 
首先，我誠摯咁 為我個仔對你哋 造成嘅傷害道歉 
第二個挑戰 係我講我個仔 係死於自殺時 我需要你哋嘅諒解，甚至同情 
喺佢過身前兩年 佢曾經喺本日記度寫 佢係度自殘 
佢話佢好痛苦 想摞把槍了結自己 
我喺佢死後幾個月先知道 
我講我個仔係自殺時 唔係想減輕佢嘅罪過 
我只係試圖去理解 點解佢自殺嘅意圖 會導致一場屠殺 
讀咗好多文章，同資訊專家之後 我逐漸相信 佢策劃槍擊案唔係想殺人 而係想自殺 
講我個仔嘅自殺謀殺時 第三個挑戰 就係講心理健康 唔好意思 就係講心理健康 稱為大腦健康會更準確 
同时，我亦係度講緊暴力 
我當然唔想加重 大家對心理疾病嘅誤解 
只有好少有心理疾病嘅人 對其他人有暴力傾向 但係，自殺嘅群體 有 75%，甚至 90% 有可以被診斷嘅心理健康狀況 
眾所周知，我哋嘅心理健康 醫療機制照顧唔到每一個人 同時，唔係每個有破壞性傾向嘅人 都會診斷到嘅 心理病 
好多覺得恐懼、憤怒、或者絕望嘅人 從來都冇 俾診斷或者治療過 
等到有行為危機時 我哋先注意到佢哋 
根據統計數據 大概百分之一到二嘅自殺 會導致另一個人嘅死亡 一個群體嘅自殺率上升時 佢嘅自殺加謀殺率亦會上升 
我好想了解，迪倫喺死前諗緊咩 於是我去研究啲自殺未遂嘅人 
我做調查，又幫手籌款 一有機會 就同啲自殺未遂 或者有自殺傾向嘅人倾偈 
我一個同事 畀我好大嘅啟發 佢之前喺辦公室 偶然聽到我同人講 
迪倫肯定唔愛我，唔係嘅話 佢點會做出咁恐怖嘅事 
之後，我呢個同事單獨嚟搵我 佢話，唔好意思，無意中聽到我講嘢 同時間話我知，我係錯嘅 
佢係個後生嘅單身媽咪時 佢要湊住三個細蚊仔 佢變得好抑鬱，需要住院來確保安全 
嗰個時候，佢堅信 如果佢死咗，佢嘅细路仔會更好 於是佢準備自殺 
佢話，母愛係世界上最堅韌嘅紐帶 佢愛佢嘅仔女，多於世上嘅一切 但係因為佢個病 佢堅信佢啲仔女冇佢仲好 
我從佢同其他人身上學到 我哋對自殺嘅抉擇 同我哋諗買邊駕車 或者星期六去邊度玩嘅嗰種選擇 係好唔同 
喺一個人極度想自殺時 佢處於最嚴重嘅醫學緊急狀態 
佢嘅思考能力受損，冇曬自律能力 
儘管佢哋計劃同執行時好有逻辑 佢嘅是非觀已經俾痛苦扭曲 呢種痛苦改變咗 佢哋對現實嘅理解 
有哋人好識掩飾自己 因為迫不得已 
好多人都諗過自殺 如果呢個念頭揮之唔去 仲會諗點去執行 呢就好似其他疾病 係一種病態 呢種病況需要、喺仲有得救時 辨認同治療 
但係我個仔唔單止自殺 
佢仲導致咗一場屠殺 
我想知，佢嘅自殺傾向 點變成謀殺傾向 
呢方面嘅研究好少 冇簡單同直接嘅答案 
冇錯，佢一直都有抑鬱症 
佢係個完美主義者，唔鍾意依靠人 佢嘅性格使佢 好少向其他人求助 
佢曾經喺學校經歷過使佢覺得 羞愧，屈辱同憤怒嘅觸發事件 
而且，佢同一個 係憤怒同孤獨嘅男仔 有個複雜嘅關係 呢個男仔處於極度不安嘅狀態 有強烈嘅控制慾同嗜殺慾 
喺佢哋人生裡邊 最脆弱嘅時候 即使我哋屋企冇槍 迪倫都有其他渠道摞到咗槍支 
一個十七歲嘅男仔，合法或者非法 唔使我知道或允許 就輕易摞到槍支 
過去十七年嚟嘅校園槍擊 買賣槍支依然係 令人膽寒嘅容易 
迪倫嗰日做嘅嘢令我心碎 創傷就係有咁嘅後果 時刻折磨住我嘅身心 
槍擊事件後兩年，我得咗乳腺癌 再過咗两年，我得咗心理病 
同永久嘅悲哀 我好驚我會撞見 被害人嘅家屬 或者媒體 或者一個憤怒嘅市民 
我怕開電視睇新聞 驚人哋鬧我衰，鬧我核突 
我開始有恐慌發作 
第一發作喺槍擊案後四年 我準備去法庭作證 要面對被害人家屬嗰 
第二次發作，喺槍擊案後六年 我生來第一次 公開參加討論自殺加謀殺 
兩次發作，每次延續幾個星期 
恐慌發作隨時會發生 喺五金店，喺寫字樓 甚至喺床上睇書嗰時 
我會突然充滿恐懼 無論我點試住 冷靜落來 我做唔到 
感覺好似，我嘅大腦整死我 之後，我一直 好驚自己咁驚 
呢個就係我嘅 大腦失常嘅親身經歷 所以，我係大腦健康嘅擁護者 
用藥物治療同自我護理 我嘅生活慢慢返到正軌 變到相對嘅正常 
我諗下過去， 逐漸明白 我個仔臨死前兩年可能 因為機能失調過得好辛苦 嗰時，哪怕有一個人知道佢需要幫助 又知道點做 兩年時間咁長，肯定有機會幫到佢 
每一次有人問我 「你點會唔知？」 好似重重一拳打落我個心度 
指責我，引發我嘅負罪感 無論我接受幾多治療 永遠都唔會完全好返 
從中我學到 如果愛就夠曬 去打消一個人自殺 同傷人嘅念頭 咁自殺就幾乎唔會發生 
但係如果有愛仲唔夠 咁自殺會普遍咁發生 
自殺喺 10 至 34 歲嘅群體 係第二大致死原因 舊年 2016 年 百分之十五嘅美國青少年 話自己計劃過自殺 
我認識到，無論我哋幾想做到 我哋永遠都唔知道，亦控制唔到 我哋愛嘅人嘅所有諗法同感覺 我哋堅信，我哋同其他人唔同 所以我愛嘅人唔會去自殘 或者傷害其他人 呢個觀念會導致我哋忽視 平靜嘅表面下邊嘅嘢 
假使最壞嘅事發生咗 我哋要學識 原諒自己唔知嘅嘢 原諒自己冇發現嘅問題 原諒自己冇搵到對策 
我哋應該假設 我哋所愛嘅人可能受緊折磨 即使佢嘅言行 好正常 
我哋應該用成個身心咁 唔帶任何偏見咁 未必畀到解決方法咁去傾聽 
我好清楚，我成世都 會帶著呢個悲劇 呢幾個悲劇，一直行落去 
我知道，好多人諗 我嘅損失嘅 遠唔及受害者家屬 
我嘅掙扎 唔會減輕佢哋嘅痛苦 
有人認為，我冇痛苦嘅權利 只有用成世去贖罪 
我嘅總結係 我哋就算再負責再警覺 最尾都可能 防止唔到悲劇嘅發生 但係為咗愛 我哋絕唔可以放棄嘗試 去了解現實背後嘅未知 
多謝 
（掌聲） 

（結他演奏開始） （拍掌歡呼） （熱烈拍掌歡呼） （演奏結束） 

我細個嗰陣係個書蟲 
我估你哋一啲人都係 
（笑聲） 仲有你呀，阿生 笑得最大聲嗰個，睇嚟宜家都仲係 
（笑聲） 我喺德州北部平原一個鎮仔大嘅 我阿爺係牧師，我老豆係警察 
所以自細就係乖乖仔 
睇微積分書當娛樂 
（笑聲） 你都係咧 
於是我自己整 激光啦、電腦啦、火箭模型啦 最後仲喺房裏邊整埋火箭燃料 
用我哋宜家科學嘅講法 係搞搞震無幫襯 
（笑聲） 就喺嗰陣 Stanley Kubrick 拍嗰部 《2001太空漫遊》上畫 我嘅生活從此改寫 
我係部片嘅忠實擁躉 特別中意哈爾 9000 
哈爾係一部機械人 專為太空船導航而設計 指引太空船由地球飛往木星 
但哈爾都有缺點 佢最後為實現目的而罔顧人類安全 
哈爾雖然係虛構 但佢反映咗我哋嘅恐懼 就係怕無感情嘅人工智能 以後會操控人類 
我認為呢種恐懼唔成立 
講真，人類呢一刻嘅歷史 可以話係最輝煌嘅 我哋冇向身體同大腦限制低頭 反而製造出精良、複雜又美觀嘅機器 協助人類逹至超乎想象嘅領域 
我以前喺空軍學校同太空指揮部做嘢嘅 咁而家，我做咗系統工程師 最近我著手於美國太空總署嘅 火星任務嘅一個工程問題 
到目前為止，所有上月球嘅太空船 我哋都可以留喺休斯頓控制中心控制 
不過，火星比月球遠 200 倍 於是乎由地球傳送到火星嘅訊號 平均要花 13 分鐘先可以送到 
所以如果中途出咗咩問題 我哋都唔夠時間解決 
所以解決方法係 我哋要將任務控制台 裝喺太空船獵戶號嘅墻板裏邊 
另一個方法係 喺人類登陸之前 喺火星表面放置一個機械人 機械人前期負責興建設施 後期就加入科學團隊擔當協助 
而當我企喺工程師嘅角度嚟睇 我好清楚我要打造嘅 係一個高智能、富團隊精神 同善於交際嘅人工智能 
換句話嚟講，我要整到好似哈爾咁樣 不過係唔會當人類 係冚家鏟要消滅嘅機械人 
（笑聲） 等陣先 
咁係咪真係有可能整個咁嘅機械人先？ 
其實，係可以嘅 
好多時，設計人工智能元素係好難嘅 咁唔係講緊整機械人頭髮 
學 Alan Turning 話齋 我無興趣整隻有感覺嘅機器 
亦都唔係生產另一個哈爾 
我所追求嘅係一個會簡單思考 同有少少智慧嘅機械人 
自從哈爾喺電影出現之後 計算科學已經發展咗好多 我想像得到，如果發明佢嘅 Chandra 博士今日喺度嘅話 佢實有好多問題問我哋 
我哋有冇可能 從數以億計嘅設備裡面讀取數據 同時預測機器犯嘅錯誤 同埋及早更正呢？ 
可以 
我哋可唔可以 整隻機械人出嚟識講人話？ 
可以 
我哋可唔可以整隻機械人 識得識別物體、辨別情感 自帶情感、打機，甚至識讀唇語？ 
可以 
我哋可唔可以整隻機械人識訂立目標 實現目標兼且喺過程中自學？ 
可以 
我哋可唔可以整隻 有思維邏輯嘅機械人？ 
我哋宜家嘗試緊 
我哋可唔可以整隻機械人 明白道德觀念同底線？ 
呢個任務我哋責無旁貸 
咁姑且我哋有可能 為呢個任務或者其他任務 整隻咁樣嘅機械人 
跟住你實會問 咁嘅人工智能會唔會造成威脅？ 
時至今日，每項新科技面世 唔多唔少都會帶嚟不安 
以前啲人第一次見到汽車時 就驚車禍會造成家破人亡 
以前第一次見到電話時 啲人就驚人同人之間嘅交流會受到破壞 
曾幾何時啲人見到文字可以傳送 又驚人類嘅記憶力會喪失 
呢啲不安喺一定程度上嚟講無錯 但同時呢啲科技 拓闊咗人類嘅體驗 
我哋不如再講遠啲 
我唔驚呢啲人工智能面世 因為佢最終會接受人類嘅一啲價值 
試下咁唸：製造感知機械人 同製造以前傳統嘅軟件密集型機械人 係有根本性分別 
我哋而家唔係編程機械人 我哋係教機械人 
為咗教機械人識別花 我攞幾千種我鍾意嘅花畀佢睇 
為咗教曉機械人點打機—— 我真係教㗎。你都會咁做 
我真係鍾意花呢—— 
為咗教識機械人打「殺出重圍」 我畀佢打幾千局遊戲 不過呢個過程，我又會教佢 辨別好局同劣局 
如果我想整隻法律助理機械人 我除咗會教佢法律 我仲會教佢法律嘅寛容同公義 
套用科學術語 呢啲係我哋所謂嘅參考標準 而且重要嘅係： 製造呢啲機械人時 我哋將自己嘅價值觀灌輸畀佢 
最終，我相信人工智能 會同一個受過專業訓練嘅人一樣 
不過，你哋可能會問 如果呢啲人工智能被非法分子利用呢？ 
雖然我哋唔可能杜絕所有暴力事件發生 
但我唔擔心人工智能落入一啲壞人手中 因為人工智能需要持續同細微嘅改進 單憑個人資源唔使旨意做到 
而且，唔好當成植入網絡病毒咁簡單 唔好以為隨時隨地㩒個掣 全世界嘅電腦瞬間就會爆炸 
人工智能係複雜好多嘅嘢 但我相信遲早有一日人工智能會出現 
我驚唔驚人工智能會威脅全人類？ 
電影《黑客帝國》、《大都會》 《終結者》、電視劇《西部世界》 呢類影視作品都係刻畫呢種恐懼 
無錯，哲學家 Nick Bostrom 喺《超人工智能》一書裏邊都認為 超人工智能唔單止危險 而且仲危及全人類 
佢嘅基本論點有︰ 咁樣嘅機械人 最終唔會滿足於眼前擁有嘅資訊 機械人可能會因而自己鑽研學習方法 以至到最後發現 自己有啲目標同人類需要有矛盾 
有人支持博森博士嘅觀點 
包括 Elon Musk 同霍金 
我想指出其實幾位智者諗錯咗 
Nick Bostrom 嘅理論有好多錯誤 但我無時間講曬所有 但簡單嚟講，可以咁理解： 超智能唔代表超萬能 
哈爾對於成個太空探索團隊嘅威脅 僅限於佢可以對探索任務落命令 
所以任務需要一個超智能機器 
落命令嘅需要有統治世界嘅能力 
電影《未來戰士 2018》 裡面嘅 Skynet 嗰個可以操控人類意志嘅 超人工智能防禦系統 控制曬全世界所有嘅機器同裝置 
即係話 電影情節係唔會發生 
我哋唔係整隻機械人出嚟呼風喚雨 操控喜怒無常、陷於鬥爭嘅人類 
再者，如果咁樣嘅機械人真係存在 佢就會同人類嘅經濟鬥過 甚至同人類爭資源 
最終結果係—— 唔好話俾 Siri 聽—— 我哋可以隨時熄咗佢哋 
（笑聲） 我哋同機械人係共同進化 
未來嘅人類同今日嘅我哋 唔可以同日而語 
人類擔心人工智能帶嚟威脅 只會令人類唔去真正關心 科技崛起帶嚟嘅人文同社會問題 而呢啲問題正正係 我哋需要著手解決嘅 
問題例如有︰ 當我哋唔再需要勞動力嘅時候 我哋要點去調控社會？ 
點樣向全世界傳播知識同教育 同時又尊重當地嘅差異？ 
點樣通過認知式保健幫人類延年益壽？ 
點樣利用電腦幫人類踏足外太空？ 
諗下都覺得興奮 
利用計算科學去開拓人類經歷嘅機會 就喺手裏邊 而我哋只係啱啱捉緊到 
多謝大家 
（掌聲） 

（吉他） （演唱） 過山車 迴旋木馬 
喺高處時你見到天堂 降到低處時 你睇到地獄 
你出力揸住個環 敲響個鐘 但係永遠唔知道 幾時先至到終點 
人人都話你知 點樣可以令生命完整 
所以你 為佢付出咗所有 最後流落街頭 
有一日你醒咗 佢哋話你係個女王 但係你發現另一個人 喺度操控所有嘢 
過山車 同迴旋木馬 
喺高處時你見到天堂 喺低處時 你睇見地獄 
你出力揸住個環 敲響個鐘 但係永遠唔知 幾時先至到達終點 
你愛嘅人 亦愛你 噢 直到地老天荒 
但係你唔喺狀態時 佢哋會拋銀仔咁拋棄你 
你有錢時 個個圍住你 
但係你好運用盡時 你又變返孤零零一個 
過山車 迴旋木馬 
喺高處時你見到天堂 喺低處時 你睇見地獄 
你出力揸住個和環 敲響個鐘 但係永遠唔知 幾時先至到達終點 
或者係我太憤世嫉俗 可能我講嘅都係大話 但係經歷話我知 謹慎啲唔會錯嘅 
但係謹慎會令你猶豫 令你迷失 所以仲係快點揸緊個機會 唔好計較得失 
過山車 同迴旋木馬 
喺高處時你見到天堂 降到低處時 你睇見地獄 
你出力揸住個環 敲響個鐘 但係永遠唔知 永遠唔知 幾時到達終點 
過山車 同迴旋木馬 過山車 yeah, yeah, yeah 迴旋木馬 
迴旋木馬 迴旋木馬 迴旋木馬 迴旋木馬 
（掌聲） Michael Pemberton 
（掌聲） 多謝你哋 
多謝 

其實，除咗物理之外，我都參與咗一些其他嘅領域。 
事實上，最近我嘅大部分時間都係度做哩地“其他事” 
其中一件就是關於人類語言的距離關係。 
美國以及西歐國家的職業歷史語言學者 
都試圖逃避 任何關於長距離聯繫（嘅研究）；大族群之間嘅、 那些可以追溯到很久遠、 比目前知道熟悉嘅族群都更古老的族群（嘅研究）。 
距地唔中意研究哩地嘢，覺得哩地係好奇怪嘅嘢，但係我就唔係好認同。 
有些非常優秀嘅語言學家，其中大多係俄羅斯人， 距地係莫斯科嘅聖塔菲研究院研究哩個課題 我一路都好期待知道哩個研究可以發展到邊。 
現代語言會唔會真係指向一個2萬或者2萬5千年前 一個共同嘅原始語言？ 
又或者，如果我們繼續追溯到哩個原始語言之前又會點樣呢？ 當時大概有多種語言在相互競爭吧。 
甘哩嘀係响幾耐之前呢？近代語言可以追溯到幾耐之前？ 
係幾萬年前？ 
Chris Anderson: 你有冇預感或者希望這個問題嘅答案會係咩呢？ 
Murray Gell-Mann: 嗯，我會估現代語言（的起源）大概會比我們（想像的）更加古老 （距應該）比洞穴中嘅壁畫、雕刻、雕塑 或者西歐洞穴中軟泥上嘅舞步-係3萬5千年前嘅歐里納克時期-都要更早 或者西歐洞穴中軟泥上嘅舞步-係3萬5千年前嘅歐里納克時期-都要更早 
我好難相信距地可以做到所有哩地事，但係卻冇現代語言。 
所以我會估現代語言嘅真實起源至少可以追溯到果個時候，甚至更遠。 
但哩個並唔代表所有、許多或者大多數 在今日確認嘅語言 唔會起源於更加後生的淵源，比如20000年前左右 哩個就係我們（在研究哩個問題時）所謂嘅瓶頸。 
CA: 好啦，Philip Anderson可能真係啱嘅 
你真係在每件事上都比任何人知道更多。 
所以好榮幸（可以請到你過來）。多謝你 
（掌聲） 

我想帶畀你哋一個新嘅視野 
聽起來好壯觀，佢的確係 
我勤日上晝離開愛爾蘭 
從都柏林飛到紐約 自己一個人 
但係個飛機場 飛機同機場侯機樓嘅設計 為身高只有 105.5 厘米嘅人 提供好少嘅獨立空間 
對美國人嚟講，即係3英尺5英寸 
我坐住輪椅，俾工作人員 推住穿過飛機場 
其實，我唔使坐輪椅 但係飛機場嘅設計 加上佢冇障礙輔助功能 使到我唯有咁來過個飛機場 
我嘅隨身行李放喺腳邊 我被人推過安檢，境外入境審查 之後來佐入機口 
我利用無障礙輔助服務 因為多數侯機設計 都無考慮到我咁嘅人 
就攞安檢舉個例 
我根本就唔夠大隻將我個隨身行李 從地下抬上個運輸帶 
我同運輸帶差唔多高矮 
係嗰個崗位嘅工作人員 因為安全性嘅緣故 唔可以幫我 
設計約束到我嘅自主同獨立能力 
但係我咁嘅體型去旅遊，都唔係壞事 
經濟艙對我類講，就寬敞到好似商務艙 
(笑聲) 我經常都會唔記得我係一位矮人 
係物理環境同社會提醒我 
去公共廁所係一個好痛苦嘅經驗 
我行入去厠所間 但係我手掂唔到個門鎖 
我係有創意同適應能力 
我睇下有冇垃圾桶可以畀我反過做凳 
安全？ 
唔係 
乾淨同衛生？ 
肯定唔係 
但係另外嘅選擇仲衰 
如果嗰個方法行唔通，我用手機 
佢將我加長四到六英寸 我試著用我嘅蘋果手機去鎖上個門鎖 
我惗喬納森艾維 當初設計蘋果唔係畀我咁用嘅 但係呢招真係得 
另一個辦法就係去搵生普人幫手 
我會猛咁道歉 叫佢哋企喺我廁所間前邊幫我睇住 
佢哋就企 之後我猛咁講多謝 又覺得好尷尬 希望佢哋當時冇睇到 我冇洗手就走咗 
我日日都會隨身帶消毒洗手液 因為我都唔夠高用 洗手盤，肥皂機，烘乾機，同埋鏡 
宜家，無障礙廁所係我另一個選擇 
喺呢個空間裡邊，我可以踮到個門鎖， 洗手盤，肥皂機，烘乾機，同埋塊鏡 
冇錯，我仲係用唔到個馬桶 
個馬桶設計專登整高啲 咁樣坐輪椅嘅人可以 好容易咁移到馬桶上面 
設計得非常之好，仲有創意 設計界裡面嘅無障礙 其實係咩意思呢？ 
受益者又係邊個呢？ 
邊啲人需要但又冇被列入考慮範圍？ 
廁所就係一個例子 佢嘅設計對我嘅尊嚴帶嚟好大打擊 物理環境更加隨意咁影響我 啲好簡單嘅事，比如叫杯咖啡 
我承認 
我飲太多咖啡 
我通常叫一杯脫脂雲呢嗱拿鐵 我試緊戒糖漿 
個咖啡店設計得唔係幾好 至少對我來講 
我企喺個甜點壁橱隔離個度排隊 咖啡師叫下一個單時 
佢哋叫︰「唔該, 下一位啊。」 
佢哋見唔到我 
排喺我後邊嘅人會指出我嘅存在 大家都覺得好尷尬 
於是我快啲落單，去旁邊等我杯咖啡 
大家用幾秒去惗下 
佢哋將杯咖啡放喺邊度 
放喺高處，仲冇蓋 
去攞我畀咗錢嘅咖啡 係好危險嘅體驗 
連服裝設計都會打擊到我 
我想買啲可以突顯我嘅個性嘅服裝 
只不過咁嘅樣式，喺童裝部好難搵到 
好多時候女裝需要修改 
我想買會顯得我 成熟，專業，同埋有教養嘅鞋 
但係我得有魔術貼嘅帆布鞋 同會發光嘅鞋可以簡 
我唔係完完全全唔鍾意發光鞋 
（笑聲） 設計同樣影響到一啲好簡單嘅事 就比如坐喺個凳度 
從企到坐，我都做唔到優雅 
因為凳高度設計嘅標準 我要用手同膝頭哥 爬上個凳度 而個凳分分鐘跌 
設計影響我，無論係凳 廁所，咖啡店，亦或買衫 我依靠 生普人嘅善意 
但唔係人人都係好人 
生普人 指住我 望住我 笑我 同我起花名 或影我相，時時提醒我，我係侏儒 
幾乎日日都有咁嘅事 
隨著社交媒體變得愈嚟愈廣泛 佢畀咗我個平台做博客同行動家 佢同樣令我緊張 喺無經我同意嘅情況下 我可能變成模因 又或者突然變紅 
所以宜家我哋就用啲時間 講清啲事 
「侏儒」係個貶義詞 
佢係從巴納姆嘅馬戲團 同畸形秀時代演變出嚟 
社會已經變咗 
所以我咃嘅用詞要跟上 
語言係一個強大嘅工具 
佢唔單止畀我咃社會名義 
佢仲塑造社會 
因為軟骨發育不全症遺傳 成為矮人，我覺得好自豪 
我最自豪嘅就係身為西尼德 
軟骨發育不全症係最常見嘅侏儒症 
又叫「冇軟骨形成」 
我手短腳短 面部有軟骨發育不全嘅特徵 比如我嘅額頭同鼻 
我兩隻手申唔直 但係我舔到自己嘅手肘 
我係唔會秀畀你睇 
每約2萬名新生嬰， 就有一名患上軟骨發育不全症 
80% 矮人嘅父母都係中等身高 
即係話任何人都有可能 生軟骨發育不全嘅BB 
我係因為爸爸嘅遺傳 
我畀你哋睇下我嘅全家福 
我媽咪嘅身高中等 我爹地係矮人 我係最大嘅家庭成員 
我有三個妹，一個細佬 
佢哋都係中等身高 
我好幸運生係一個 培養我嘅好奇心同韌力嘅家庭 喺陌生人嘅不友善對待， 同愚昧影響下保護我 令我能屈能伸， 有喺物理環境和社會生存 嘅創意同自信心 
如果我講出我成功嘅一個因素 就係，我一直都係一個受寵愛嘅囡囡 一個牙尖嘴利嘅受寵愛囡囡 但無論係點，我都係被寵愛嘅 
我畀咗你哋，一個我係邊個嘅睇法 我想畀你哋一個全新嘅視野 
我想要挑戰嘅概念係 設計係一個創造功能同美麗嘅工具 
設計對人嘅生活影響好大 所有人 
設計係一種令我哋覺得 俾世界接納嘅方式 亦係一個維護尊嚴同人權嘅方式 
設計同樣可以 傷害一個需要被忽視嘅群體 
所以，今日我想挑戰各位嘅觀念 
我哋設計冇考慮咩人？ 
我哋點樣可以放大 佢哋嘅聲音同經驗？ 
下一步係咩？ 
設計係個龐大嘅特權 亦係更加大嘅責任 
我想你哋擘大你哋嘅眼睛 
多謝大家 
（拍手） 

幾年前，我聽過一個好有趣嘅傳言： 
一間大型寵物食品公司嘅老總 會喺年度股東大會度 
當眾食一罐狗糧 
佢想通過呢種方式嚟說服股東 既然佢敢食狗糧 咁股東啲寵物就更加可以放心食 
呢種依家畀稱為「內部測試」嘅策略 已經成為商界嘅一種常用策略 
佢唔係叫大家都去食狗糧 係指商人會通過使用自己嘅產品 去證明同表明 佢哋對自己嘅產品有信心 
依家，呢種策略已經得到廣泛嘅應用 但係我覺得真正有趣嘅係 呢個策略唔係萬能嘅 因為有啲生意或者有啲商人 係唔用自己嘅產品 而且呢種情況仲喺一個產業中比比皆是 
甚至形成咗一種常態 講嘅就係以屏幕為基礎嘅科技產業 
2010 年蘋果發佈會，喬佈斯 將 iPad 稱為一款「超凡」產品 
「你將體驗前所未有嘅 比手提、智能手機仲要好嘅瀏覽經歷 
暢快到令你難以置信。」 
幾個月之後 一名來自紐約時報嘅記者去採訪佢 佢哋講咗好長嘅一通電話 
電話結束之前 記者問咗啲一個好似放水嘅問題 
「你嘅細路仔一定好鍾意 iPad。」 
答案似乎必然係肯定嘅 但喬佈斯嘅回答就令人大跌眼鏡 
佢反而覺得好意外 佢話「佢哋仲未用 iPad。 
我哋屋企限制細路仔 接觸科技嘅時間。」 
呢種情況喺科技界好常見 
事實上，矽谷附近有間 叫做 Waldorf School of the Peninsula 嘅學校 學生直到八年級先至用觸屏產品 
有趣嘅係 其中有 75% 嘅學生家長 都係矽谷嘅技術高管 
所以當我聽聞呢件事之後 我覺得既有趣又驚奇 而佢又促使我去思考 到底觸屏產品對我 對我家人、我愛嘅人 對大部份嘅人到底有乜影響 
所以喺過去五年間 作為一名商業同心理學教授 我一直喺度研究 觸屏產品對我哋生活嘅影響 
我先計下佢哋消耗咗我哋幾多時間 然後再討論我哋用呢段時間做咗咩 
我哋就揀一個平常嘅工作日 按佢有 24 小時噉計 我哋揾咗三個嘅時間點 2007 年， 即係 10 年前 2015 年 同我上個星期啱收集咗數據嘅 2017 年 
好多嘢都冇點變 
我哋仲係每日瞓大概 7 個半到 8 個鐘 有人話，睡眠時間輕微減少咗 但實際冇好大變化 
我哋每日做 8 個半到 9 個鐘嘅工 
仲有啲日常活動 譬如食飯、沖涼、湊細路仔 每日要花費三個鐘 
咁仲剩低一啲空間 
我哋嘅個人時間 
呢段時間對我哋非常重要 
因為我哋可以做一啲個人嘅嘢 
我哋可以因此培養興趣 發展親密關係 真正思考人生，變得富有創造力 自我反省，完善自身，解決問題 令我哋嘅人生變得有意義 
當然，工作都有咁嘅作用 但係當人喺生命嘅盡頭 回顧自己嘅一生個時 佢哋臨終所講嘅 都同個人時間有關 
所以個人時間係好神聖嘅 對我哋好重要 
依家，我要做嘅就係話畀你哋知 隨著時間嘅推移 觸屏產品佔用咗我哋幾多個人時間 
2007 年 係咁多 
呢年蘋果公司發佈咗第一部 iPhone 
八年之後 係咁多 
依家，係咁多 
呢啲就係我哋對住屏幕嘅時間 
呢個黃色區域，條細銀線 係魔法發生嘅地方 
代表住你本人嘅特質 
依家，呢個區域好細 
咁我哋要點做？ 
第一個問題就係： 個紅色區域似咩？ 
當然，觸屏產品宜家喺好多方面 都創造咗奇跡 
我喺紐約生活 而我有好多親戚喺澳洲 我有個一歲大嘅仔 
佢通過屏幕嚟識得啲親戚 
呢個係我 15 或者 20 年前 冇辦法做到嘅 
觸屏產品確實帶來咗好多好處 
你能夠做嘅一件事就係問自己： 喺嗰段時間到底發生咗咩？ 
嗰啲應用程式到底 令我哋嘅生活豐富咗幾多？ 
而有啲確實係嘅 
如果你喺人們用緊應用程式陣時 叫停佢哋，問 「話畀我知你依家覺得點啊？」 如果用緊有關放鬆、 鍛煉、天氣 閱讀、教育、健康嘅應用程式 佢哋會話感覺良好 
佢哋平均每日每個應用程式用九分鐘 
而有啲應用程式就會令到佢哋冇咁開心 
大概一半嘅人，當你打斷佢哋問： 「你覺得點啊？」 
佢哋會講唔係咁開心 
有趣嘅係，呢啲應用程式係有關 約會、社交網絡、遊戲 娛樂、新聞、網頁瀏覽 人們每日平均每個應用程式 用二十七分鐘 
我哋用多兩倍嘅時間嚟令到自己唔開心 
咁似乎唔係咁明智 
我哋之所以用咁多時間喺 令自己唔開心嘅應用程式 係因為佢哋令我哋停唔落嚟 
停止信號遍佈 20 世紀嘅每一個角落 
一個停止信號主要就係叫我哋 去做一啲新嘅、唔同嘅嘢喇 
你諗下，將份報紙睇到尾 你就折好份報紙，放埋一邊 
雜誌、書本都係咁 當你睇完一章內容 你就會去諗跟住要做啲乜 
你去睇電視，個節目會結束 你就要等成個星期先至有下一集 
停止信號無處不在 
但係我哋今日接觸嘅媒體 係冇停止信號嘅 
動態消息不斷湧入 一切都變得無窮無盡： Twitter、Facebook、Instagram 郵件、短信、新聞 
當你真係要睇曬全部來源嘅信息 你就會一直一直睇下去 
至於要點應對 我哋可以從西歐得到一啲啟示 佢哋似乎喺工作方面有一啲成效 
舉一個例子 呢個係一間荷蘭設計公司 
佢哋嘅做法就係 每日下午六點準時將辦公台升到天花板 
無論你係發緊郵件或者咩 張辦公檯都會畀升到天花板 
（笑聲） （掌聲） 每個星期有四日 辦公室變成一個瑜伽館 每個星期有一日，辦公室變成舞吧 
由你嚟決定放工後參加咩活動 
但呢個真係一個好好嘅停止信號 因為咁意味住喺每日嘅結尾 一切都要停止，無辦法再去工作 
一間叫 Daimler 嘅德國汽車公司 採用咗另一種策略 
喺你度假個時 佢哋唔講「呢個人度緊假， 等佢返嚟就會回覆你。」 而係講「呢個人度緊假， 所以我哋刪咗你份郵件， 
佢永遠都唔會睇到你啱發嗰份郵件。」 
（笑聲） 「你可以幾個星期后再發一次， 或者乾脆發郵件畀其他人。」 
（笑聲） 咁所以 （掌聲） 你可以想像一下呢種情況 
你去度假，咁你就係真真正正咁度假 
呢間公司嘅員工覺得 佢哋係真正放低工作，得到休息 
當然，我哋仲唔係好清楚 平時喺屋企要點做 我想畀大家一啲建議 
好簡單，就係我打算下午五點到六點 都唔掂我部手機 
問題係，每日嘅下午五點到六點都唔同 
我諗咗一個更好嘅策略 我每日都會做一啲嘢 而其中一啲係每日固定嘅 譬如食晚餐 
有時我一個人食 有時同其他人一齊食 有時喺餐館食 有時喺屋企食 但係我嘅原則唔變： 絕對唔喺食飯時睇手機 
要將部手機放遠啲 越遠越好 
因為我哋真係對誘惑毫無抵抗力 
但係你知要停低 所以每次晚飯開餐 我都會將部手機放到好遠 避免曬所有誘惑 
一開始好痛苦 
因為我有好嚴重嘅「錯失恐懼癥」 
（笑聲） 我掙扎過 
但最後我竟然習慣咗 
就好似戒毒時克服毒癮咁 然之後，生活就變得更加豐富多彩 更加有趣 你可以更加好咁溝通 
你真正同你身邊嘅人聯繫起來 
我覺得呢個係一個絕佳嘅策略 我哋知道咁樣有用，我追蹤過好多人 當佢哋咁做時—— 呢種作用仲放大咗 佢哋感覺非常良好 
從每日早晨嘅第一粒鐘開始自律 
佢哋開始喺週末將手機調到飛行模式 
嗰時，你部手機就唔再係一部手機 而係一部相機 
咁真係一個好好嘅方法 我哋清楚大家會因此覺得生活更加美好 
咁到底重點係咩呢？ 
我講過，觸屏產品係好神奇嘅 我都覺得確實係咁 
但係我哋依家嘅處境就好似 開著一架車喺一條無盡頭嘅路上狂奔 似乎好難踩到刹車 
你面前有兩種選擇 
你可以任由美景喺眼前飛逝 剩係講句「好靚嘅海景啊」 再透過車窗匆匆影幾張相 咁好容易 或者你可以離開公路，泊車埋邊 踩腳刹車 落車 除低鞋襪 喺沙灘上漫步 感受沙粒帶來嘅觸覺 走向大海 等海水纏繞你嘅腳踝 
你嘅生活會變得更加豐富、有意義 因為你體驗咗新嘅經歷 因為你將部手機留喺架車度 
多謝！ 
（掌聲） 

哲學家柏拉圖曾經講過 「音樂賦予宇宙以靈魂， 心以羽翼， 想像以飛翔， 生活以一切。」 
音樂總係我哋生活嘅一大部份 
創作同表演音樂 聯結起不同國度同命運嘅人 
聯結起你同你嘅玩伴 你嘅觀眾 同你自己 
每當我開心、悲傷 無聊，或者壓力大 我都會聽同創作音樂 
細個時，我彈鋼琴 長大啲，我彈吉他 
返高中嗰時 音樂就成為咗我命定之事 
每個樂隊都有我份 每場音樂活動都有我嘅身影 
音樂包圍著我 
令我成為自己 畀咗我歸屬 
我曾經做咩都好有節奏 
我記得細個時 喺學校走廊度行時 我會摞手喺大骳度打節拍 呢個係緊張嘅習慣 
而我成日都好緊張 
我覺得我鍾意節奏嘅重複 佢會令我平靜 
讀高中嗰時 我開始上樂理課 我覺得佢係我上過嘅最好嘅課 
就同理論課、歷史課咁 我哋學一點我唔知係咩嘅嘢 
上課我哋基本上只係聽歌 討論歌曲對我哋嘅意義 再分析 搵到呢首歌好聽嘅原因 
每週三，我哋就會做「節奏聽寫」 而我就做得好好 
我哋老師會畀我哋幾條樂譜線 一個節拍符號 之後佢就會講一段節奏 我哋就要用合適嘅記號記低 
就好似咁： ta ta tuck-a tuck-a ta ta tuck-a-tuck-a-tuck-a, tuck-a 
我好鍾意咁 
節奏嘅簡單 基本嘅兩到四條樂譜線 幾乎一切都喺度講緊故仔 就好似有好多可能性咁 你再加上一段旋律就得喇 
（吉他聲） 節奏係旋律同音韻和諧嘅基礎 
佢賦予咗結構同穩定 
音樂由三部份組成—— 節奏、旋律同和諧性 就好似我哋嘅生活咁 
音樂有節奏 我哋有日常生活同習慣 我哋知道要做啲咩維持正常生活 之後繼續咁生活 
你可能冇注意到 但事實確實係咁 
（吉他聲） 等我嚟講得簡單啲 生活本身似乎好無聊 但係帶嚟咗節拍、心跳 
再加埋你生活中嘅事 加啲質感 家人朋友 一切令到你生活和諧嘅嘢 而喺你嘅歌裏面 就係和聲 抑揚頓挫 一切多音調嘅因素 
就創造咗優美嘅和絃同節奏 
（吉他聲） 你就喺度 
你喺一切之上 控制韻律節奏 因為你就係旋律本身 
事物可能會改變、發展 但係無論我哋做咩 我哋本身都冇變到 
就好似雖然旋律發生咗改變 首歌都仲係嗰首歌 
無論你做咩 節奏都伴隨著你 仲有節拍同心跳 
我畢業之後 去咗大學 一切都消失咗 
當我啱到大學嗰時 我覺得好迷茫 
雖然有時我都幾鍾意大學生活嘅 但有時 我覺得自己好似被遺棄咗 只能夠自己照顧自己 
就好似我從熟悉嘅環境 被流放到陌生環境 冇節奏、冇和聲 原來嘅生活不復返 剩低我自己 （吉他聲） 寂靜，同自己嘅旋律 
但呢一切都開始動搖 因為我唔知道自己喺度做緊咩 
我冇任何自己嘅和絃 或者節奏 或者感知節拍嘅拍打 
（吉他聲） 之後我開始聽其他聲音 
（吉他聲） 異常 跑調嘅音樂 
而我聽得越多 我嘅旋律就越似佢哋 
逐漸，我開始迷失自我 就好似我被海水沖走咗 
之後下一刻 （吉他聲） 我可以聽到 
我感受得到 
呢個就係我 
我就喺度 
我與眾不同 我冇頹廢 
只不過發生咗啲改變 
我通過音樂嚟處理生活中嘅變化 
音樂同生活之間有種美妙嘅聯繫 
既可以通向現實 同時又可以逃離現實 
音樂係你嘅一部份 
你同音樂相輔相成 
音樂唔單止只指揮我哋嘅生活 而且仲「創作」埋 
咁講好似有啲誇張 但係聽我講 音樂係我哋 同我哋周圍一切嘅基本 
音樂畀咗我激情 而物理曾經都係我嘅興趣 
我學得越多 就發現越多佢哋之間嘅聯繫 特別係弦理論 
我知道呢個只係眾多物理理論中嘅一個 但係佢話畀我知 
弦理論嘅一方面，最簡單嘅方式 係呢個： 物質由原子組成 原子由質子、中子同電子組成 而佢哋又由誇克組成 
「弦理論」就係咁嚟噶喇 
理論認為誇克係由細連續串組成 而呢啲連續串嘅震動就形成咗一切事物 
加來 道雄 曾經喺一個 叫做「果殼中嘅宇宙」 嘅講座中講過 「弦理論係最簡單嘅 宇宙嘅四種力 萬有引力、電磁力 強相互力、弱相互力 都可以睇成音樂 
細細個橡筋演奏嘅音樂」 
喺講座度，佢進一步解釋咗 物理就係呢啲「弦」嘅和諧法則 而化學，就好似呢啲「弦」嘅旋律 宇宙，就係「弦嘅交響樂」 
呢啲「弦」支配著宇宙 組成一切我哋所見所知嘅嘢 
佢哋係音符 但又創造、連接我哋 
正如你所見 音樂無處不在 
（吉他聲） 當我望向世界 我見到音樂就喺我哋身邊 
當我望向我自己 我見到音樂 
而我嘅生活都被音樂定義咗 
我通過音樂搵到自我 
音樂 無處不在 
音樂會變化 增長或減少 
但佢一直喺度 支持著我哋 將我哋之間聯結起嚟 畀我哋睇宇宙嘅美麗 
所以如果你覺得迷茫 就停低聽你自己嘅音樂 
多謝 
（掌聲） 