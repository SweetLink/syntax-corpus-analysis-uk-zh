喺我去蘇格蘭嘅前一晚， 我被邀請去上海主持 “中國達人秀“決賽 體育館內有八萬現場觀眾。 
估下邊個系特別嘉賓？ 
蘇珊·波爾 （蘇珊大媽）。 
我同距講，”我聽日就去蘇格蘭啦。“ 
她唱得非常動聽， 仲學講幾句中文： 送你蔥 嚟句話唔系“你好” 或者“多謝”， 之類的話。 
意思系：“免費送你蔥”。 
點解距講黎句話？ 
因為黎句話 來自於中國版蘇珊大媽- 一位五十有多嘅中年大媽， 一位上海街市擺攤的阿姨， 距熱愛唱西方歌劇， 不過距唔明 任何英文，法語， 或者意大利文， 所以距獨創一種方式來記歌詞 將全部歌詞用中文蔬菜名來代替。 
（笑聲） 意大利歌劇《公主徹夜未眠》嘅最後一句話 當時距系體育館內演出 就以“送你蔥”來代替。 
所以蘇珊大媽會咁唱， 連同八萬名現場觀眾一起跟唱。 
當時嘅場面十分有趣。 
我惗蘇珊大媽 同嚟位上海嘅菜販阿姨 都有距地嘅獨特之處。 
距地系常人最少期待 會喺娛樂圈內闖蕩成名的一類人， 但係距地嘅勇氣同才能讓她們受到大家的肯定。 
一場演出同一個平台 給予她們一個 實現夢想的舞台。 
其實，要與眾不同並唔難。 
我地都唔同 從唔同嘅角度。 
我覺得與眾不同其實很好， 因為你有唔同嘅惗法。 
你可能會系某方面作出影響。 
我地黎代人好幸運 我地見證並參與 中國歷史性的變化 有太多巨變發生 在過去的二，三十年。 
我記得系1990果陣時， 我啱啱大學畢業， 當時我去應聘一份 系北京五星級酒店返工的銷售工作。 長城喜來登酒店，至今都喺到。 
被一位日本經理詢問咗 一個半種後， 當面試將要結束時，距講， "楊小姐， 你有咩問題要問我嗎？" 
我鼓足勇氣鎮定甘問距， “系， 你可不可以話我知， 你地賣D咩？” 
因為我當時完全唔知一間 五星級酒店內的銷售部要做D乜。 
黎個系我第一次進入 五星級酒店。 
與此同時， 我參加咗由中國國家電視台 有史以來舉辦嘅 第一次公開面試 現場參賽上千名女大學生。 
製作人通告 距地要搵甜美，單純 同漂亮的新面孔。 
當輪到我果陣，我起身問， “點解系電視上的女性個性 都要系靚，甜美，單純 仲要有配合度？ 
點解距地唔可以有自己的想法 同埋自己的聲音？” 
我以為我黎番話有點冒犯評委。 
不過正系黎番話令距地留下印象。 
所以我進入了第二回合比賽， 繼而第三，第四。 
當完成第七回合比賽后， 我成為一位勝出者。 
因此我加入了國家電視台黃金檔一個節目。 
你可能唔相信 黎個節目系中國第一個 允許主持人 自由發揮表達自己的意見 而唔需要背經批准後D稿。 
（鼓掌） 當時每週的觀眾人數 高達200-300萬。 
幾年以後， 我確定要去美國哥倫比亞大學 繼續讀研， 同時創辦自己的媒體公司， 一個當我啱啱入行時 從來都無惗過嘅想法。 
公司項目分好多類， 
我訪問過的人數過千。 
有時，有些年輕人他會同我講 “楊瀾， 你改變了我的人生，” 我會為黎D話感到自豪。 
同時我地十分幸運地 見證整個國家的興起。 
見證著北京奧運競標賽。 
代言上海世博會。 
我睇到中國正在擁抱全世界 也見到全世界在擁抱中國。 
不過我亦系度惗， 當下的年輕人到底要做什麼？ 
距地有什麼不同之處， 他們會創造怎樣的不同 又會點樣改變中國未來, 甚至整個世界？ 
所以我今天的話題系關於年輕一代 通過社交網絡平台。 
首先， 他們是誰？他們做緊咩？ 
照片中黎位叫郭美美女仔 20歲，年輕貌美。 
在距嘅微博上盡顯 距擁有的名牌袋， 衫同鞋， 微博即系中國版的Twitter。 
距仲自稱系紅十字 商會經理。 
距無惗到 自己的舉動引起民眾公憤 惹起全國大眾的質疑。 差D成為針對 紅十字會的騷亂。 
黎場爭論十分激烈 以至於紅十字會開記者招待會 來澄清“郭美美事件”， 此事件因此亦被不斷調查。 
現金為之， 公眾已知道郭美美系冒充紅十字商會經理職位 可能因為距覺得與慈善相關的為她帶了自豪感。 
距果D奢侈品 同禮物 都系距男朋友送。 距的男朋友系紅十字商會 旗下部門的前任董事會成員。 
黎個解釋起來有點困難。 
儘管如此，公眾憤怒仍未平息。 
熱論還在進行。 
黎件事件講明民眾 對政府或有政府背景的機構唔信任， 因為黎D機構過去的不透明 
黎件事件亦講明 社交網站上的力量同影響 例如微博。 
微博在2010年興起， 訪客人數翻倍 瀏覽時間更系三倍增加。 
單系新浪網， 一個主要的新聞網站， 就有超過1.4億微博用戶。 
騰訊網，2億。 
最多人關注的用戶 唔系我-- 系一位電影女演員， 距有超過九百五十萬粉絲。 
大約有八成微博用戶都系年輕人， 年齡在30歲以下。 
正如大家所知， 傳統媒體依然由政府所控， 社交網絡提供一個開放平台 讓大家可以發表自己的意見。 
因為開放平台為數不多， 來自社交網站上的激憤 有時可以變得非常強烈，非常活躍 甚至帶有暴力。 
通過微博， 我地可以進一步了解中國年輕的一代。 
我地有幾唔同？ 
首先，大部分青年都生於 80， 90年代， 出生於獨生子女政策下。 
因為有了選擇性流產 很多家長重男輕女， 造成我地現今 男性數量比女性超出3千萬人口。 
黎個可能會對 社會存在潛在危機， 但無人能確定； 我地生活系個全球化嘅世界， 男性可以到其他國家結識女朋友。 
年輕人裡大多數都受過不錯的教育。 
喺黎一代，中國文盲人數 已少於百分之一。 
在城市， 有80%的學生上大學。 
不過他們正面對一個老年化的中國 今年，年齡超過65歲人口 已達到百分之7點幾， 到2030年 人口老年化將達到15%。 
大家也許知道我們的傳統 年輕人一代有義務供養長輩， 在生病時照顧他們。 
這意味著已成家的年輕人 要供養四位長輩 其預期壽命將會是73歲。 
所以許多年輕一代的 日子不輕鬆過得並不輕鬆。 
面對大學畢業生供過於求。 
喺城市， 大學畢業生起薪點 大致系400美金一個月， 平均租金 都超過500美金。 
他們點樣生活呢？ 他們只能合租 逼系一個窄小嘅空間 甘來悭钱-- 黎群人自稱“蟻族”。 
至於果D打算結婚 同賣屋嘅人 距地明白要打工 30，40年 先可以買得起第一間公寓。 
美國的比例系 一對夫妻5年嘅人工就可買一間屋， 不過要係中國需要30 - 40 年先至做到 因為房價高漲。 
做兩億離鄉打工族中， 60%系年輕人。 
他們覺得自己系夾心族 夾隔在城市同鄉村之間。 
距地大多數都唔想返鄉下， 不過他們又無城市歸屬感。 
他們長時間工作 收入相對較少，社會福利也不多。 
很多因素會影響他們 例如失業， 通貨膨脹， 銀行貸款政策緊縮， 人民幣升值， 又或者歐美國家對 中國產品的需求 減少。 
上年，一場令人震驚 的悲劇 喺中國南方嘅設備加工廠發生咗 13名年輕工人 年齡大致20歲左右 相繼自殺， 就似一場傳染病甘 
距地自殺的原因各不同。 
整個事件 引起社會的關注 大家開始關心 黎D工人嘅 身體同心理上的孤單。 
果D選擇返鄉下嘅人， 當地人十分歡迎他們回鄉， 因為他們在城市獲得了知識，技能同人脈 距地系城市學識， 通過互聯網的幫助， 距地可以創作更多工作， 升級當地農業技術同埋製造商機 喺相對落後的市場。 
在過去數年，沿海地帶， 出現勞工短缺的現象。 
黎D圖表顯示 一個更廣泛的社會背景。 
第一個系恩格爾系數， 解釋了每天生活必須的花費 百分點有所減少 在過去十年內 對比人均家庭收入 下降了37%。 
不過就係過去兩年間， 黎個比例又上漲39%, 甘樣來講生活花費正在上升。 
吉尼系數顯示 已經超過0.4的警戒線。 
宜家系0.5 -- 仲差過美國-- 說明了收入不平等。 
你可以睇到整個社會 逐漸感到沮喪 因為他們失去一部分流動性。 
同時，仇富和仇權情緒 逐以升高 並開始蔓延。 
所以各種對腐敗 或者官商勾結的指控 都會造成社會譴責 甚至動亂。 
通過觀察微博上一些最熱門的話題， 我地可以更了解年輕的一代。 
社會公正與政府責任 系他們最關心的問題。 
在過去十年裡， 大量嘅城市化發展 令我地睇到好多關於 強拆民宅 的報到。 
黎D新聞都引起了 年輕人不滿和失望。 
過程中有時有身亡， 亦有人用自焚嘅形式來抗議。 
當黎類報導 越來越常見於互聯網上 人們強烈要求政府出面阻止。 
今年早輪有好消息， 國務院在房屋申請同拆建方面 頒發咗新政策 同時允許法庭 傳喚果D強拆的地方政府 上法院。 
仲有好多其他令民眾擔憂嘅問題 系互聯網上熱議。 
大家都聽過空氣污染， 水源污染，有毒食品。 
但應該不知道我地還發明了假牛肉。 
黎種牛肉精包含多種成分 如果你把距塗喺雞魚肉 睇落就似牛肉。 
最近， 民眾又開始擔心食用油， 原因上千人發現 來自餐館嘅 食用油系加工過的地溝油。 
黎類現象 在互聯網引起公眾強烈不滿。 
幸運地是， 我地睇到政府 更及時同更頻繁地 對應民眾的擔憂。 
雖然年輕一代睇落相信 他們的參與影響到 政策制定， 不過，在生活上的追求 他們卻有點迷失。 
中國很快就會超越美國 
成為第一大 奢侈消費品市場。 黎果唔包括中國人 喺歐洲或其他地方消費。 
但或許你唔知，其中一半的消費者 系收入不到2000美金。 
距地並不富裕。 
不過距地買名牌手袋同衣服 來作為距地身份的象徵。 
黎個女仔上一個相親節目 公開表明 距情願坐系寶馬車度喊， 都唔要坐系單車上笑。 
當然，我地還有年輕人 只要開心 坐寶馬或騎單車都無所謂。 
黎張圖片裡，你見到宜家好風行的一個現象 叫做“裸婚”。 
距地唔系話喺婚禮上么都唔著， 不過黎D年輕人決定 就算無屋，無車，無鑽戒 同無婚禮都願意 為真愛結婚。 
通過社交媒體，人們做咗好多有意義的事。 
黎張圖片展示 500只被困卡車將要被加工食物的 流浪或綁架狗。 在高速公路上被發現， 截停 整個國家都在微博上 見證事件發展。 
有人捐錢，捐狗糧 仲有志願者去截停部貨車。 
幾小時協商後， 500只狗獲救。 
同時亦有人幫助搵走失兒童。 
黎位爸爸將個仔張相放上網。 
在上千萬次轉發後， 小朋友被搵到。 我地通過微博 見證了家庭團聚。 
幸福 - 系近兩年 最常聽到上嘅熱門詞。 
幸福不靜只 同個人經歷和價值觀相關， 我們生活的環境同樣息息相關。 
人們會思考以下問題： 我地到底應唔應該犧牲我地嘅環境 來製作更高GDP增長? 
我們應該如何實現社會及政治改體 先至跟得上經濟上的增長， 同時又可持續穩定發展？ 
仲有，如何實現系統 自行糾正 在各種紛爭的亂世下 如何保持自我更新？ 
我估人們會為黎D問題追尋答案。 
我們年輕的一代 將會改變他們的國家 與此同時，他們正系度改變自己。 
十分感謝。 
（掌聲） 

個箱裏面有乜？ 
無論係乜，肯定好重要 因為我去邊到都帶著佢 包括我每次去公寓 
（笑聲） （掌聲） 聽落好熟？ 
你知道我哋美國人 比起 50 年前用多咗 三倍幾嘅空間？ 
係三倍啊！ 
所以你會諗，多咗咁多空間 我哋就有更多地方擺我哋嘅物品 
唔係 
我哋有個新嘅產業 一個價值 220 億、佔地 22 億平方呎 專門提供個人存儲空間嘅產業 
雖然我們有多三倍空間 但係我哋比以前更加鍾意購物 使到我哋需要更多嘅地方 
繼續落去會點？ 
一堆卡債、超乎想像嘅環境足跡 或者唔係偶然 我們嘅幸福水平過去 50 年都無變過 
所以我想提議一個更好嘅生活態度︰ 就係屋企愈少物品愈好 
我估大部分人喺某個階段都體會到 淋糝嘢唔多先至好 譬如話你讀大學住宿舍嗰陣 旅行嘅時候 露營嘅時候 甚至乎喺船上面 
無論係咩嘅經歷 我都相信你都會體會到 愈少嘢，人嘅束摶都會愈少 仲會多咗時間出嚟 
我想指出 少啲物品同空間 就等如少啲嘅環境足跡 
而且仲可以幫你慳錢 
令你嘅生活有多一份嘅悠閒 
所以我喺 lifeedited.org 發起咗 一個叫「簡約生活」嘅計畫 更深入咁探討我哋呢個話題 同埋揾出好嘅解決方案 
我首先同 Mutopo 同 Jovoto.com 兩間公司合作 眾籌我買入曼哈頓一間 420 呎嘅公寓 
我心頭大，乜都想要︰ 家庭辦公室、十個人嘅飯廳、客房 同埋想間屋可以容納 我全部嘅風箏衝浪裝備 
喺全球 300 幾個樓盤介紹當中 我買到屬於自己嘅公寓 
與其買一個 600 呎嘅地方 
我買 420 呎嘅話 我就可以慳返 20 萬 
更細嘅空間用嘅水電煤就更少 即係慳到更多嘅錢 同造成更少嘅環境足跡 
因為個地方有齊我最鍾意嘅嘢 而且係專為我而設嘅 所以我好開心入去住 
咁你點樣先可以過簡約嘅生活？ 
三個重點 
首先，你一定要決心去改 
我哋一定要徹底改變 
至於我嗰件我好多年都無著過嘅衫？ 
係時候揼咗佢 
我哋一定要除去生活中多餘嘅物件 同埋學識逆向思維 
我哋要考慮係咪需要至去買 
問下自己︰ 「買嘅嘢會唔會令我更開心？真係？」 
當然，我哋應該買同擁有好嘅嘢 
但係我哋真正需要嘅 係我哋會愛不惜手嘅嘢 而唔係是是但但話想要嘅嘢 
第二，我哋新嘅口頭禪：愈細愈吸引 
我哋用空間都要講求效率 
我哋想啲嘢按長期使用習慣去設計 而唔係為到偶然需要而去設計 
你平時只會用到三個火爐 咁點解要六個？ 
所以我哋將物品擺到唔嘥位 我哋想物品可以疊高，同埋數碼化 
你可以將文件、書籍、電影收埋 就好似魔術咁 
最後，我哋要多功能空間同多功能傢俬 具備洗手盆同馬桶功能嘅嘢 同一個空間，飯臺可以變成張床 一個摺枱扯出十人飯枱 
喺呢個獲獎嘅簡約生活計畫中 我哋利用可以變形嘅傢俬 同埋可移動嘅牆騰出好多空間 
睇下張咖啡枱 佢可以拉高拉闊 可以坐十個人 
我嘅工作空間可以收起，容易收埋 
我用兩隻手指我張床就可以拉出嚟 
客人點？ 推開個活動牆可以疊出幾張床 
當然，仲有我嘅私人影院 
我唔係話每個人都需要 生活喺 420 平方呎嘅空間裏面 
但係值得大家考慮下簡約生活嘅好處 
以前住 3,000 呎 宜家住 2,000 平方呎 以前住 1,500 呎 宜家住 1,000 平方呎 
我哋大部分人，或者所有人 無論空間幾大 只需要幾個睡袋、一個細少嘅空間 我哋就可以好快樂 
當你返去屋企、入門口嗰時 不妨問下自己 「我可唔可以過得簡約啲？ 
咁樣會唔會畀到我更多自由？ 
或者更多時間？」 
個箱度有咩？ 
其實有乜都唔重要 
我知道我用唔著 
你個箱又有啲咩？ 
或者，少啲就係等於多啲 
等我哋一齊騰出更多嘅空間 營造美好嘅生活 
多謝 
（掌聲） 

我想帶你哋去另一個世界 
我想同你哋分享 一個同窮人長達 45 年嘅故事 呢班窮人每日連一蚊美金都賺唔到 
我曾經喺印度接受 精英、貴族、高昂嘅教育 但咁嘅教育幾乎摧毀我嘅人生 
我被選做外交官、老師、醫生 呢啲工全部都等住我 
但我冇做呢啲工 因為我三年嚟都係參加緊 印度國家壁球比賽 
（笑聲） 成個世界就好似為我準備好曬 
一切都喺我掌握之中 
差錯絕對冇可能發生 
但係之後我出於好奇 我想去鄉下工作、生活下 感受一下係點嘅感覺 
所以喺 1965 年 我去到印度比哈爾邦 經歷嗰度史上最大嘅飢荒 我第一見到飢荒同死亡 
我嘅生命亦從此改變 
我返到屋企 同我母親講： 「我想去鄉下做嘢，喺嗰度生活。」 
佢震驚到暈咗 
（笑聲） 「你係咩意思？ 
成個世界都為你而鋪排好曬， 最好嘅工等住你做， 你宜家同我講想去鄉下工作？ 
你係唔係有問題？」 
我話：「我受過最好嘅教育， 
令我學識咗思考。 我決定要用我所學，回饋社會。」 
「你想去鄉下做咩？ 
你無工作，無錢，無保障，無前景。」 
我話：「我想喺嗰度生活， 挖五年井。」 
「挖五年井？ 
你讀過全印度最貴嘅學校， 宜家你話想用五年時間去挖井？」 
自此之後，佢好耐無同我講嘢 因為佢覺得我令屋企人丟架 
不過，喺村裡邊、喺窮人身上 我見識咗最非凡嘅知識同技能 但呢啲知識同技能從來都唔入流 從來無被外邊嘅人 注意過、尊重過，同廣泛應用過 
我於是諗創辦一間赤腳學院 一間只為窮人開辦嘅學院 
將窮人認為重要嘅想法體現喺學院裏邊 
第一次去到個農村 
年紀老邁嘅長者過嚟問我： 
「你係咪通緝犯？」 我話：「唔係。」 
（笑聲） 「考試肥佬？」 
我話唔係 
「搵唔到政府工？」 我話唔係 
「咁你過嚟做咩？點解要嚟呢度？ 
印度嘅教育制度 只會令你嚮往巴黎、新德里 或者蘇黎世呢啲地方。 你嚟我哋鄉下到底做咩？ 
你係唔係有嘢瞞住我哋未講？」 
我話：「冇， 我只想為窮人創辦一間學院。 
窮人認為重要嘅想法 可以喺學院裏邊體現出嚟。」 
呢啲長者給咗我好多建設性嘅提議 
佢哋話： 「唔好畀有學歷或者證書嘅人 入呢間學院。」 
所以我哋係印度唯一一間 唔請博士同碩士嘅學院 
（笑聲） 你必須要係逃學者 考試唔合格，或者輟學 先至能夠入嚟我哋學院 
你必須用勞力做嘢 
唔會因為勞動而羞恥 
要向社區證明你有佢哋所需要嘅技能 同埋服務社區 
所以我哋開始咗赤腳學院 我哋將「專業」重新定義 
咁點先算一名專家？ 專家指嘅係嗰啲 有能力、自信心同信念嘅人 
搵水源嘅人係專家 
接生婆同樣係專家 
鐵打師傅都係專家 
專家遍佈世界各地 
你可以喺任何偏僻嘅村落 揾到佢哋嘅身影 
我哋認為我哋要畀呢啲人 喺我哋主流社會裏邊 證明佢哋擁有嘅知識同技能 係全世界都需要嘅 
正因為呢啲知識同技能今日仲有用 佢哋應該推展到全世界同埋廣泛應用 
呢間學院奉行 聖雄甘地嘅生活同工作文化 
食飯、瞓覺同工作都喺地下 
冇有合同，從來都唔需要簽合同 
你可以喺度做廿年，然後聽日就走 
無人可以一個月賺取多過一百美金 
如果你想賺錢，你就嚟錯咗地方嘞 
如果你愛工作而且愛挑戰 赤腳學院歡迎你 
呢度我哋想你測試瘋狂嘅想法 
無論係點嘅想法，都可以大膽嘗試 
失敗無所謂 
最多咪重頭嚟過 
呢度係唯一一間 老師同學生身份互換嘅學院 
同時亦係唯一一間唔頒證書嘅學院 
你嘅學歷係由你服務嘅社區嚟鑑定 
你唔需要喺牆上掛起一張證書 嚟證明你係工程師 
當村民聽到我呢番話 佢哋話：「好啊，你用行動實踐呀。 
如果你做唔成， 你講嘅全部都係廢話。」 
所以喺 1986 年 我哋成立第一間赤腳學院 
係十二位連字都唔識嘅建築師 以每平方呎 $1.5 美金嘅成本 興建咗呢間學院 
一百五十人喺嗰度住同做嘢 
2002 年時佢哋獲頒阿迦汗建築獎 
但評委懷疑有其他建築師參與 
於是我話畀佢哋︰「的確有， 但佢哋只係畫藍圖， 而落手落腳起嘅 只有赤腳學院嘅建築師。」 
因為佢哋唔信我哋赤腳學院嘅建築師 而且我哋認為佢哋喺度誹謗 所以我哋係唯一一個得獎者 將五萬蚊獎金還返畀主辦方 
我問一位林務員 一位權威、有學歷證書嘅專家 我問︰「你可以喺度起咩？」 
他望一望泥土，話︰ 
「算數啦，冇可能。根本唔值得。 
無水，周圍都係岩石地。」 
我開始有啲擔憂 
我話：「咁好啦， 我去問下村嘅長老。」 我問呢度可以種咩 長老望住我講︰ 「你起呢個，放呢個，咁就得㗎嘞。」 
學院今日就係咁嘅樣 
我記得當時我上去屋頂望 但所有嘅婦女都話︰ 「出去，男人唔上得嚟， 
因為我哋唔想同男人分享呢門技術， 
事關宜家喺房頂整緊防水工程。」 
（笑聲） 防水材料有棕櫚糖、蕁麻 仲有一啲我唔知嘅嘢 
但佢的確防水 
1986 年到宜家都無漏過水 
呢門技術，婦女唔會同男士分享㗎嘞 
（笑聲） 呢間亦係唯一完全由太陽能供電嘅學院 
所有電力嚟自太陽 
四萬五千瓦嘅太陽能板裝喺屋頂 
今後 25 年都係靠曬太陽 
只要有陽光，我哋就唔怕冇電 
但呢樣嘢獨特在 佢係由一位受過只有八年小學教育 從來冇讀過中學或者讀大學嘅 印度教牧師裝嵌 
我敢講佢喺太陽能方面嘅知識 全世界無人能及 
如果你嚟到赤腳學院 所有食物都係靠太陽能煮熟 
而組裝太陽能烹調器具嘅人 全部都係唔識字嘅女性 佢哋組裝咗最尖端複雜 呈拋物線形狀嘅太陽能烹調用具 
不幸嘅係，佢哋幾乎有一半德國血統 或者係咁，佢哋做嘢非常精確 
（笑聲） 你無可能揾到做嘢咁精確嘅印度女性 
成個器具嘅製作過程就全靠佢哋 
我哋每日兩餐飯，一餐六十份 全靠太陽能煮好 
學院有一位牙醫 佢係一位唔識字、而且有孫嘅阿婆 
但佢真係牙醫，仲幫七千名兒童睇牙 
赤腳科技： 呢年係 1986 年 當時無工程師、無建築師諗到 但我哋諗到收集屋頂雨水 
所以咁多年嚟我哋浪費咗好少水 
所有屋頂嘅水槽都同地底 一個有四十萬升容量嘅水箱連接 所有水都唔會浪費 
即使發生四年乾旱 因為儲雨水嘅關係 我哋嘅學院都唔會缺水 
另外，六成小朋友 因為幫屋企而無機會返學 呢啲小朋友要睇住動物︰山羊、綿羊 仲要理埋家頭細務 
有見及此 我哋決定為呢啲孩子開辦夜校 
因為呢啲夜校 令超過七萬五千個細路都有得返學 
夜校嘅出現係因為孩子嘅需要 而唔係為咗方便老師 
我哋學校教咩？ 
民主、公民資格 點樣測量土地 俾人拉之後要做嘅嘢 生畜病咗點算 
呢啲都係我哋夜校教嘅知識 
所有學校仲係完全靠太陽能供電 
每到五年，我哋搞一次選舉 
六至十四歲嘅兒童 都會喺呢個民主選舉裏邊投票 選出一個總理 
現任總理係一個十二歲嘅女仔 
佢朝早看住二十隻羊 但夜晚就做返總理 
佢有自己內閣 有教育部長、能源部長、衛生部長 
佢同內閣負責監督同管理 150 間學校 7,000 名學生 
五年前呢位總理得到世界兒童獎 佢仲去咗瑞典攞獎添 
佢第一次離開條村 
佢從未去過瑞典 
但佢對當時嘅場面都一啲唔驚訝 
瑞典皇后當時都喺度 佢問我：「你可唔可以 問下呢個小朋友， 
佢嘅自信邊度嚟？ 佢先得十二歲，但完全唔驚嘅？」 
企喺皇后左邊嘅呢個細路女 轉身對住我，望住皇后 然後同我講： 「話畀佢知，我係總理。」 
（笑聲） （掌聲） 喺文盲率太高嘅地方，我哋用木偶溝通 
木偶就成為我哋溝通嘅方式 
呢個三百歲嘅木偶，佢叫喬金查查 
佢係我嘅心理分析師、我嘅導師 
我嘅醫生、我嘅律師、我嘅捐贈者 
佢幫我籌款，解決爭執 
仲幫助村落解決問題 
如果村落發生糾紛 如果返學嘅出席率少咗 如果老師同家長發生磨擦 木偶會叫老師同家長嚟到全村人面前 然後講「握手言和，出席率唔可以跌」 
呢啲木偶仲係用回收返嚟嘅 世界銀行報告書整成 
（笑聲） （掌聲） 呢個用太陽能為條村供電嘅方法 唔單止容易做到 而且仲拓展到成個印度 從拉達克到不丹 所有太陽能供電嘅村 都係由受過培訓嘅人去做 
我去咗拉達克 問咗一位當地婦女 喺呢度，零下四十度 因為室內無地方匿，屋兩邊又俾雪覆蓋 你只能夠喺屋頂爬出嚟 我哋問佢： 「太陽能發電對你有咩好處？」 
佢唸咗一陣，答： 「佢令我第一次喺冬天 見到我老公個樣。」 
（笑聲） 嚟到阿富汗… 
我哋喺印度學識嘅一件事︰ 男人係教唔識嘅 
（笑聲） 佢哋唔願意靜落嚟 但係又雄心勃勃、易衝動 而且都想要張沙紙 證明自己實力 
（笑聲） 你會發覺世界各地嘅男士 都想要一張證書 
點解？ 因為佢哋想離開村落，去城市揾工 
我哋諗到一個好辦法，就係訓練阿婆 
如今世上最好嘅溝通方式係咩？ 
電視？唔係 
電報？唔係 
電話？唔係 
向女性傾訴 （笑聲） （掌聲） 我哋第一次嚟到阿富汗時 揀咗三位女性 同當地人講︰ 「我哋想帶佢哋返印度。」 
當地人話︰「冇可能。 佢哋連自己間房都出唔到去， 點會同你去印度！」 
我話：「我哋可以妥協， 可以畀佢哋老公一齊嚟。」 
結果佢哋老公跟埋嚟 
當然，女性比男性更有智慧 
喺六個月內，我哋係點樣練呢啲女性？ 
手語 
唔用文字 
唔用講嘢 
只用手語 
就喺六個月內 佢哋就成為咗太陽能工程師 
佢哋返去自己條村度 裝設太陽能發電設施 
呢啲女性返去 為阿富汗第一條村提供太陽能電力 同開辦工作坊 阿富汗第一個靠太陽能發電嘅村落 就靠三位女性親手建立 
呢位女性係一個非比尋常嘅婆婆 
55 歲，已經為阿富汗二百間房屋 提供太陽能電力 
而且無一間冧過 
呢位阿婆去咗阿富汗政府嘅工程部門 話畀個部門知交流電同直流電嘅分別 
而嗰位部長唔知個分別 
嗰三位女性又再培訓另外 27 位女性 為阿富汗一百條村實現太陽能發電 
我哋去咗非洲，做咗同樣嘅事 
呢啲女性嚟自八、九個國家，坐埋一齊 講唔同嘅語言，互相傾偈 只係唔會聽得明對方講嘢 
但佢哋嘅肢體語言犀利 
足以令佢哋可以明白對方 就係咁，佢哋學有所成 成為咗太陽能工程師 
我亦都去咗塞拉利昂 有一晚個首相經過呢條村 
佢揸返轉頭，問呢度發生咗咩事 
村民話：「就係呢兩位阿婆…」 「阿婆？」首相難以置信 
「佢哋去咗邊度？」 
啲人答︰「佢哋喺印度返嚟。」 首相之後見總統，話： 
「你知唔知我哋國家 有一個靠太陽能供電嘅村？」 
總統話：「唔知道。」 第二日內閣一半嘅成員 都去拜訪呢啲阿婆 
佢哋想知點樣做到 
總統傳召咗我 問我可唔可以幫佢培訓 150 位阿婆 
我話：「總統，我唔得。 
不過呢啲阿婆可以做到。」 
總統為我哋喺塞拉利昂 興建咗第一間赤腳培訓中心 
之後有 150 位阿婆喺呢度受訓 
喺甘比亞，我哋都挑選咗一位阿婆 
我哋去咗呢條村 
我好知道要揀邊個女性 
但成條村嘅人都推薦： 「呢兩位女性適合。」 
我話：「唔係，我想要呢位女士。」 
佢哋話：「點解？ 你同佢溝通唔到，你又唔識佢。」 
我話：「我鍾意佢嘅身體語言， 同埋佢講嘢嘅方式。」 
但啲人話，佢老公比較麻煩 
咁我哋叫佢老公出嚟 佢老公大搖大擺行過嚟 十足政客咁，揸住手機話「唔得！」 
我問點解？ 
佢話︰「睇下我老婆幾靚。」 我話：「係，佢係好靚。」 
佢話：「如果佢同某個 印度男人私奔，咁點算？」 
呢個係佢最大顧慮 
我話：「佢會開心生活， 每日同你喺電話傾偈。」 
我想講，佢離開之前嘅性格十足阿婆咁 但返到嚟之後就成隻老虎咁 
佢返到嚟，落咗飛機 好似退役士兵咁接受記者訪問 
佢應付到全國嘅傳媒 就好似一位明星咁 
我六個月之後返去搵佢 
問佢老公去咗邊 佢話：「唔知去咗邊度滾， 但我懶得理。」 
（笑聲） 成功嘅案例 
（笑聲） （掌聲） 最後，我想講 你唔使去出邊先揾到解決方法 
聽下周圍嘅人嘅建議 
佢哋總會畀到解決方法你 而且全世界都揾到呢啲人 
所以你唔使煩惱 
唔好聽世界銀行講 聽實實在在、唔離地嘅普通人講 
佢哋知道點樣解決問題 
最後我引用聖雄甘地一句話 
「佢哋開頭忽視你， 然後嘲笑你， 繼而同你爭， 最後你就係贏家。」 
多謝大家 
（掌聲） 

（音乐） 你刚刚听到嘅， 就系从2007年诺尔飓风中记低嘅 气压计,强风和温度嘅度数嘅协奏曲。 
音乐家们演奏嘅其实系一个3D嘅音乐数据图，就好似呢果。 
每一粒珠子，每一条彩色线， 都代表佐一种天气元素， 亦代表佐一种音符。 
我发现天气好有趣。 
佢系由我地大部分人都睇唔到嘅 各种系统构成嘅。 
所以，我用佐雕塑同音乐 来实现佢，令佢“可视”， 而且“可触”，“可听”。 
我嘅工作嘅开始都好简单。 
我用很简易嘅方法， 来从特定环境入边抽取信息， 几乎所有工具都可以从五金店入边买到。 
然后，我将我得到嘅呢地信息同我系网上稳到嘅—— 果地从气象站，海上浮标上得到嘅 卫星图像，天气数据信息进行对比。 
既有历史数据，亦有现实数据。 
然后，我将呢地数字汇编系呢地写字板上面，就系你宜家睇到呢个。 
上面写满佐数字。 
由呢地数字出发， 我由两到三种变量开始。 
“翻译”过程开始啦。 
我嘅“翻译”介质就系一个好简单嘅竹篮。 
一个篮，有横向同纵向嘅元素。 
当我赋予呢地横向、纵向嘅元素新嘅意义时， 我就可以用呢地随着时间变化嘅数据点， 来创造呢种艺术嘅形式。 
我用天然芦苇， 因为天然嘅芦苇很有韧性， 我无法完全控制佢。 
呢个意味着，系呢地数据控制着形式， 而唔系我。 
我最终得到嘅就系好似呢地嘅形式。 
呢地完全由天气数据或者系科学数据 构成嘅形式。 
每一粒彩珠，彩条， 代表佐一种天气元素。 
呢地元素系一起，唔单单建构出一种形式， 更建构佐一种两位空间 无法表达出嘅一种 元素间嘅行为关系。 
你如果行近D，你会睇到 呢个完全系由数字搭建而成嘅。 
呢地垂直嘅元素 代表一日之内特定嘅时间。 
所以，一圈代表佐24个小时。 
不过佢亦都表示佐温度嘅范围。 
系呢上边，我可以加入涨潮嘅度数， 水温，气温同埋月相。 
我都将呢地天气数据转化成佐音符。 
乐谱呢种方式，俾佐我一种翻译信息 更细腻， 更无损嘅方式。 
呢地乐谱都系由天气数据编成嘅。 
每一种颜色，每一条线， 都系一种音乐元素。 
加埋一齐，呢地变量就构成佐一份乐谱。 
我同音乐家们合作演奏呢地乐谱。 
佢地系“1913三重奏”， 演奏梗我一件被Milwakee 艺术博物馆 收藏嘅作品。 
同时，我又以呢地乐谱为蓝本， 将佢地翻译成甘样嘅雕塑作品， 佢地一样可以发挥 令天气3D“可视化”嘅作用， 不过依家，佢地嵌入佐 音符嘅视觉形式， 所以佢可以好似乐谱一样被阅读。 
正系因为佢挑战佐我地以前嘅假想， 即系对艺术同科学界内嘅可视语言嘅界定， 令我对佢喜爱有加。 
要点样睇呢件作品 取决于你将佢摆系边。 
如果你摆系博物馆入边，佢就系件雕塑。 
摆系科学博物馆入边， 佢就变成佐一件3D可视嘅数据模型。 
你将佢摆系音乐厅度， 佢突然间就会变成佐一份乐谱。 
我好中意呢个， 因为观者关于视觉语言嘅定义 被挑战佐， 系科学，艺术，定系音乐嘅一部分？（求指教~） 
我中意呢个嘅另一个原因， 就系佢提供佐另外一种 接近呢地复杂嘅科学嘅方法。 
唔系所有人都系学自然科学嘅博士。 
对于我来讲，呢个就系我接近科学嘅方法。 
多谢。 
（掌声） 

大家好，我叫哈桑，系一個藝術家 
通常我咁樣講 大家會望住我問：“你系畫畫噶？” 
或者“你從事邉方面嘅藝術？” 
其實我做嘅大部分工作 都系同工作方法論有關 而唔系具體某一種學科 或者某一種技術 
我所感興趣嘅系用創意方式解決問題 
而且幾年前我的確遇到少少問題 
等我講畀你聽 
事情發生系呢度 
底特律機場，2002年六月19號 
我參加完一個海外展覽準備飛返美國 
就嚟要飛嘅時候 被FBI帶走，去見一個FBI探員 行入一間細房 他問咗我各種各樣嘅問題 “你係邊度？做咗乜嘢？同邊個講過嘢？ 
“點解要去個度？邊個出旅費？” 乜都問 
突然間毫無根據 佢問我：“九月12號你係邊度？” 
大部分人被問到九月12號係邉 
或者任何一日 都會話：“我唔系好記得，不過可以查下” 
所以我就攞出我部PDA 我話：“我地睇下九月12號嘅行程” 
九月12號，早上十點到十點半，交咗倉庫保管費 
十點半到12點，我同朱迪思見面，佢系我當時嘅一個研究生 
十二點到下午三點，我教初級班 三點到六點，教高級班 
“你11號係邉？”“10號係邉？” 
“29、30號係邊？” 
“十月五號咧？” 
我地翻閱咗我六個月嘅記錄 
佢大概估唔到我將每日行程 記得咁詳盡 
好彩我有記 因為我著橙色監等服唔好睇 
（笑聲） 佢問我 （掌聲） “你租呢個倉庫 “用來裝乜嘢？” 
倉庫位於佛羅里達州坦帕市 我話：“裝我系佛羅里達唔著嘅冬裝 
“同埋我間爛公寓裝唔落嘅傢俬 
“類似車庫大平賣個啲嘢 “因為我鐘意執垃圾” 
佢非常疑惑咁望著我話：“冇爆炸物？” 
（笑聲） 我答佢：“冇啊，我可以肯定 
“如果有的話，我實記得” 
他仲系有啲迷惑 我諗任何人同我傾多幾句 都會知道我唔系恐怖份子 
所以我地就坐係個度 反反復複問答咗大概個半鐘 佢終於講：“得了，搜齊資料了 
“我會發送去坦帕辦公室，系佢地負責嘅 
“佢地會同你跟進，我地會處理好” 
我話：“好極了” 
我返到屋企電話就響了 一個男人介紹咗佢自己 
呢度就系FBI係坦帕嘅辦公地點 我係個度六個月 系出出入入，唔系連續六個月 
順便講下，你地知道係美國 聯邦大樓系唔畀影相噶 但系Google可以幫你影 
Google嘅夥計，多謝曬 
（掌聲） 我經常出入呢棟建築 
佢地嘅問題包括 “你有否目睹或者參與任何 “可能對美國或者其他國家有害嘅行動？” 
當你接受審問嘅時候，要考慮 自己嘅心情 
因為基本上你對著嘅 系掌握生殺大權嘅人 
或者其他問題——其實係進行測謊嘅時候 我連續測過九次先確認清白 其中一個測謊問題系… 
第一個系“你系唔系叫哈桑？”“系” 
“呢度系唔系佛羅里達？”“系”“今日系唔系星期二？”“系” 
因為你只可以回答系定唔系 
當然，跟住落來嘅問題就系 “你系唔系屬於任何想要危害美國嘅組織？” 
我係大學做嘢 
（笑聲） 於是我回答：“或者你可以直接問下我啲同事” 
不過佢地話：“除咗之前講過個啲 “你系唔系屬於任何想要危害美國嘅組織？” 
我回答：“唔系” 
咁樣過咗六個月 測謊九次之後 佢地話：“一切正常” 
我話：“我知，我一直都想話畀你地知 
“我知我冇問題” 
佢地奇怪咁望著我 
我話：“夥計，我成日出差” 
我同FBI講 
“你地最好連阿拉斯加都通知到 “唔好到時又嚟一次” 
我系真系擔心 
佢話：“如果你遇到麻煩 “打畀我地，我地會搞掂” 
所以自此之後，我出發去第二度之前都會打畀FBI 
同佢地講：“老友，我要去呢度，航班號幾多 
“西北航空七號班機飛去西雅圖” “時間系三月12號”之類 
幾個星期之後，我又會電話知會一聲 
佢地冇叫我咁做，系我想咁做 
想話：“夥計 
“我唔想你地誤會我有乜嘢突然行動” 
（笑聲） “唔想你地以為我要走路 
“講聲你地知，小心” 
於是我就不斷不斷咁樣做 
之後電話變咗電子郵件 電子郵件仲越寫越長 
帶埋相片 旅行貼士 
我識得做網頁 
所以我整咗呢個網站，打開畀你地睇下 
系我2003年設計嘅 
可以睇到我每時每刻嘅行蹤 
我寫咗個手機程序 
基本上我嘅諗法系，你想監視我，冇問題 
但我會監視我自己，唔緊要 
你唔需要浪費精力同埋人手 
等我嚟幫你 
係過程中，我開始思考，佢地對我仲有乜嘢瞭解？ 
佢地可能掌握咗我全部飛行記錄 所以我決定將我從出世以來嘅飛行記錄放上網 
你可以見到，Delta 1252 從堪薩斯飛去亞特蘭大 
你睇，呢啲系我食過嘅飛機餐 
呢個系Delta 719 從甘乃迪機場飛去三藩市 
見到未？佢地唔畀我帶刀上飛機 但系佢地會係飛機上畀我一把 
（笑聲） 呢啲系我逛過嘅機場 因為我鐘意機場 
呢個系五月19號星期二係甘乃迪機場 
呢個系華沙 
星加坡，你可以見到，機場冇乜人 
呢啲圖片嘅攝影者 可以系任何人 
但如果同其他數據互相參考 基本上你就系用FBI探員嘅方式 整理出頭緒 
如果你不得已 要證明自己每時每刻嘅行蹤 你可以用非常特別嘅方式嚟回應 
我受到懷疑嘅個段時間 根本冇諗過“藝術項目” 
我當然唔可能諗，好了，有工開了 
但經歷之後，諗通發生咗乜嘢之後 
將各種細節砌埋一齊 用呢種方式自我探索成件事 最後慢慢演變 就成為咗呢個項目 
呢啲系我幫襯過嘅一部分士多 因為佢地想知道我去過邉 
我係呢度買過鴨醬 地點系達利市農場路99號 時間系11月15號星期日 
一家韓國超市 買緊泡菜，因為我鐘意食 
仲係個邊買咗蟹 係愛莫利維爾嘅超市買咗豬腸 
係西奧克蘭買咗洗衣液 系東奧克蘭，唔好意思 
仲買過醃海蜇 地點系東布倫瑞克18大道上嘅香港超市 
如果你點開我嘅銀行記錄 就會見到 系五月九號呢日 我係瓦列霍嘅超市入過$14.79嘅油 
所以唔單只系我係度提供信息 仲有第三方參與提供 獨立嘅第三方，即系我嘅銀行 可以證明我當時的確係個度 
所以有幾個點可以交叉對比 
仲可以攞出證明 
有陣時只系買咗少少嘢 
譬如34美分嘅外匯手續費 
呢啲全部系從我嘅銀行帳戶提取出來噶 可以一目了然 
有陣時信息好多 
譬如呢個系我係三藩市嘅舊公寓 
有陣時系咁樣 
有陣時系咁，鹽湖城嘅一條空走廊 一月22號 
我可以話畀你知我當時係邊度同邊個一齊 因為FBI就系要呢啲信息 
每件事嘅每個小細節都要話畀佢地知 
我經常出街 
呢個系內華達艾爾科嘅一個停車場 係80號公路邉 時間系八月19號晚上8:01 
我仲經常去加油站入油，呢個系空嘅火車站 
所以我有多個資料庫 
包含成千上萬張照片 
我個網站依家有四萬六千張相 FBI已經全部睇過曬 至少我相信佢地睇過 
有陣時信息少 譬如得張空床 
有陣時淨系得文字信息冇圖像 
譬如咁樣 
呢個系我係加州最鐘意嘅三文治鋪 越南三文治 
我將信息分門別類 包括係出邊食嘅飯 空火車站，空加油站 
呢啲系我自己係屋企煮嘅飯 
點樣證明系係屋企？ 
可以見到同一只碟出現好多次 
呢點需要你去觀察推理 
有啲資料庫非常特定 
呢啲系我係墨西哥城食嘅粟米卷 係一個火車站附近 從七月五號到六號 
中午11:39食嘅系呢個 
呢個系下晝1:56食嘅，呢個系4:59食嘅 
每隔一陣我就會幫我嘅生活印時章 
隔一陣就影張相 
依家全部用iPhone搞掂 直接就可以上傳到我嘅服務器 服務器會進行後端工作 將信息分類放置 
FBI想知道我係邊度上廁所 因為佢地要瞭解我嘅行動 
12月四號我去咗呢度 
2009年六月14號星期日 大概下晝兩點 係緬因州斯科希根，係我嘅公寓入邉 
你依家見到嘅 系零零碎碎嘅信息 
上我嘅網站仲可以見到好多其他嘢 
講真，個界面唔系咁好用 
應該話系幾難用 
其中一個難用嘅原因 就系信息太全面了 讀起上來唔方便 
我將呢啲信息放出來 基本上就系將我嘅所有嘢話畀你知 
但系儘管我透露咗 好多信息 我嘅生活卻保持住高度隱蔽唔受打擾 
外人其實對我知之甚少 
所以我得出咗結論 要保護私隱 尤其系係呢個時代，乜都有記載 乜都有存檔，有記錄 根本冇必要再刪除信息 
當所有資料都曝光了，你應該點做？ 
你應該掌握控制權 
主動提供資料 同被動任人搜集資料 系非常唔同噶 
仲有一點非常有趣 就系情報機構 唔理系邉一個 佢地嘅運作原理相同 信息就系佢地嘅商品 或者系有限嘅獲取信息嘅權利 
佢地嘅信息之所以有價值 系因為其他人冇權獲取 
我唔通過中間人 而系直接將信息畀你 咁樣FBI掌握嘅信息就毫無價值了 佢地嘅信息貨幣就貶值了 
我知道係個人層面 呢個純粹系象徵性做法 
但系如果係美國嘅三億人 
都開始咁樣做 情報系統就必須要全部由頭 重新設計 
因為如果大家將信息全部攞出來分享，佢地就唔適用了 
已經有呢種趨勢 
我啱啱開始呢個項目嘅時候 好多人同我講 “點解你要話畀大家知你係邊度做緊乜嘢？ 
“點解你要發呢啲相？” 
當時社交網絡仲未興起 七億五千萬人 仲未開始發表狀態 或者係社交網打招呼 
從某種意義來講，我好開心我完全脫節 
我依家仲做緊呢個項目，但系已經過時了 因為你地都做緊同樣嘅事 
呢啲系我地大家日常都做噶 唔理你有冇意識到 
我地係度建立緊我地自己嘅檔案 
我有啲朋友成日話 “你諗太多了，點解要做埋曬啲無謂嘢 
“又冇人真系會睇 
“冇人會來煩你噶” 
所以我做嘅其中一樣嘢 就系仔細查看我嘅服務器日誌 
因為同監視有關 
我要睇下邊個係度監視我 
結果發現呢啲 
呢啲系部分抽樣日誌 
只系好少一部分，你可以見到邊個來過 
我精簡出一個列表畀你地睇 
你可以見到國土安全局經常光臨 國土安全局 
國家安全局都經常來 
其實我搬咗去佢地附近，就係佢地條街下邊 
中央情報局 
總統執行辦公室 
唔知點解，不過佢地真系來過 
我諗系因為佢地鐘意藝術 
我好開心係呢啲部門有藝術愛好者 
多謝你地，感激不盡 
（掌聲） 布魯諾·朱撒尼：哈桑，好奇問一句 
你話依家信息系自動從你部iPhone放上網 但系相片同埋信息都要靠你來拍攝輸入 
咁你一日要花幾多個鐘來做呢啲嘢？ 
哈桑：幾乎唔使 
影相上傳 同發短訊冇乜區別 
就好似查郵箱 
以前唔做呢啲嘢個陣日子照樣過 
依家只不過多咗件事 
我地更新狀態嘅時候 根本唔會諗要使幾長時間 
其實只不過系係手機度按幾下 發送，搞掂 
網絡個邉就會自動整理了 
布魯諾：如果你去咗一個上唔到網嘅地方，FBI咪會發癲？ 
哈桑：就好似我最後講嘅 
有我最後出現嘅地點記錄就得了 
譬如我要飛12個鐘 我會上傳出發嘅機場信息 
布魯諾：哈桑，非常多謝你（哈桑：多謝） （掌聲） 

十年前，我創辦咗“隨地即興” 當時我啱搬去紐約，對表演同喜劇非常感興趣。 
不過我初嚟甫到，上唔到舞臺 所以决定要喺公眾場合創造我自己唧舞臺 
第一個要俾你哋睇唧喺 我策劃唧“第一屆唔著褲坐地鐵” 時間喺2002年1月 
依位女士喺依段片唧主角 
佢唔知自己被人影緊 
因為我哋用唧喺偷拍用唧攝影機 
地點喺紐約6号線唧 
依度喺依条線唧第二個站 
上嚟两个丹麥男子 
坐咗系攝影機隔離 
著住啡色外套裹個就喺我 室外溫度喺零下1度左右 
我戴住帽同圍巾 個女仔就快要發現我喇 
（笑聲） 可以睇到，我無著褲 
（笑聲） 所以而家 而家，佢注意到我了 但喺喺紐約，你隨時都可能喺地鐵見到怪人 一個人無著褲，一啲都唔出奇 
所以佢繼續睇佢唧書，咁啱得咁巧，佢本書唧名喺《強姦》 
（笑聲） 
嗱，佢意識到有奇怪唧事發生 但喺佢即刻又繼續正常唧生活 
與此同時，我有6個朋友 喺接落嚟唧6個站，都凈喺著住底褲，等緊車 
然後逐一上車 我哋會表現到唔識對方 
只喺咁啱大家都喺寒冬中唧一日 唔记得著褲 
（笑聲） 到咗而家 佢決定要將本強姦書擺埋一邊喇 
（笑聲） 然後放多啲精力喺發生喺佢周圍唧事 
同时，裹兩個坐喺攝影機旁邊唧丹麥男子 已經笑到停唔到喇 佢哋覺得我哋無著褲喺佢哋成世人見過最搞笑唧事 
留心睇下個女人，佢同個兩個男子有眼神交流喇 
（笑聲） 依段片入邊，我最中意依嗰時刻 因為喺仲未同其他人有交流之前 個女人覺得我哋唧行為有啲得人驚 又或者佢會感到疑惑 
但喺當佢開始同其他人有交流之後 我哋无着裤就变成一件搞笑唧事喇 列车而家进入 
6号线唧第三個站喇 
（笑聲） 段片唔會播曬成個過程 到而家為止，後邊仲有四個站 
一共7個男人都好似我咁，凈喺著住底褲 
喺第八個站，有個女仔會帶住一個大帆布袋上車 然後對所有人講佢有長褲平賣，一蚊美金一條 好似其他人喺車上賣電池同糖一樣 
我哋都買咗條褲，著上身之後 就對賣褲個女仔講：“太多謝你了。我今日就系爭依樣嘢。” 然後就一句解釋都唔咁落車 向住唔同唧方向離開 
（掌聲） 多謝 
講返啱啱段片 
我實在太中意個女仔唧反應了 
嗰日後尾我睇返段片 啓發我要做多啲類似唧事 
爾“隨地即興”唧宗旨之一 就喺引起公眾關注 對其他人黎講都喺一個積極唧經歷 
我知喺有整蠱人唧感覺餓,但喺會喺一個好好唧故仔 
個女人唧反應啓發咗我 舉辦第二屆“唔著褲坐地鐵” 
而且每年我哋都要有咁唧一日 
今年一月，喺“唔著褲坐地鐵”唧第十載 一共有3，500個嚟自唔同背景唧人 齋著住底褲，出現系紐約地鐵上 幾乎每一臺列車上都可以見到佢哋 全球仲有50個城市唧人 
都參與其中 （笑聲） 
我喺紐約一間劇院開始教授即興表演 識咗好多好有創意既人、演員同喜劇明星 我開始收集 對依類型演出有興趣唧人唧聯繫方式 擴大我啲表演唧規模 
有一日，我行過紐約聯合廣場 
見到一棟樓 佢喺喺2005年建成唧 
有個女仔喺一個櫥窗入邊跳舞 望落好奇怪啦 
因為周圍都好暗，得啲霓虹燈由後邊照住佢 好似佢就系舞臺上邊咁 
我就諗唔通點解佢會做啲咁唧嘢 約摸15秒之後，佢個朋友出現 
個朋友之前一直匿喺展板後邊 佢哋狂笑，然後攬咗下對方之後跑住咁離開 
我估就應該喺佢哋玩緊大冒險 
我都得到啓發啦 
望住棟樓，一共有70個咁既櫥窗 然後我就知道我要做啲咩啦 （笑聲） 
依嗰計劃唧名叫做“多啲抬頭看”。我哋一共有70個人著到全身黑 
未經過批准 
因為我哋唔想比商場知道我哋要做依樣嘢 
我就企喺公園度畀信號 
第一個信號喺要所有人舉起一個四尺長唧字母 拼埋一起就喺“多啲抬頭看”唧英文 依次計劃唧名 
第二個信號就喺要佢哋喺咁跳 
你哋可以見到喇 
（笑聲） 然後就開始跳舞，開頭喺各個人都跳 
跟住落嚟就系獨舞 所有人都會指向裹個人唧方向 （笑聲） 
然後我又畀出一個新信號 表示下一個獨舞唧喺喺某商店櫥窗唧裹個人 然後佢就開始跳 仲有好多其他形式唧表演 
佢哋會上下跳 
訓落地下 
我就著住件T恤，企喺人群中 用我只手同一個垃圾桶 黎畀信號 
因為地點喺喺聯合廣場公園，就喺地鐵站隔離 到咗最後，應該有幾百人 停低，抬起頭 睇我哋做緊乜 
仲有啲影得好啲唧相 
依嗰計劃 只喺受到短短10幾秒唧啓發 仲要喺我咁啱撞到唧 
下一個計劃我想要同你哋分享唧 喺有個我完全唔識唧人，喺2006年，發咗封電子郵件畀我 
佢喺美國德克薩斯州唧一個高中細路 佢話：“你應該嗌人，越多人越好 著住藍色polo恤衫，同啡色長褲 喺Best Buy(美國一間數碼商店）入邊企下。”（佢哋唧制服喺藍衫啡褲） 
（笑聲） （掌聲） 我即刻寫返封信畀個細路 話：“好！ 我依個週末就試下！多謝！” 
接落嚟就喺過日條片 
2005年 
喺紐約唧依間商場入邊 
一共有大概80個人參與依次計劃 佢哋一個個咁行入商場 
其中個8歲唧細路女，有個10歲唧細路女 
有個20歲唧細路女 仲有個65歲唧高齡男人 
參與今次計劃唧真喺咩年齡都有 
我同啲人講：“唔好表現到你真喺喺裹度做嘢咁 
但喺都唔好表現到你喺度行街 
就咁企喺度，不過唔好對住啲產品。” 
而家你可以見到商場唧員工 佢哋件藍色恤衫上邊喺有個黃色牌唧 
其他人都喺我哋計劃唧人 
（笑聲） 商場比較低層唧員工覺得我哋好搞笑 甚至有啲人由休息室入邊行出嚟，攞住部相機 
要同我哋唧人合影 有啲人就想整蠱我哋，要我哋去倉庫 
搬哋好重唧電視畀顧客 
不過，商場經理同保安 就唔覺得我哋搞笑喇 喺依段片，你地可以見到 
佢哋著住黃色或者黑色恤衫 
我哋喺裹度大概有10分鐘 經理就決定要打911報警喇 
（笑聲） 然後我哋就開始周圍跑 通知其他人警察要嚟喇！睇住啊！警察要嚟喇！ 
可以見到警察就喺裹度 
著住黑色制服，畀人偷拍緊 
最後，個警察同商場經理講 事實上，我哋唧行為唔犯法 無法律規定話唔比著藍色polo恤衫同緋色褲 
（笑聲） （掌聲） 多謝 
（掌聲） 我哋喺商場入邊有20分鐘，然後好開心咁離開 
個經理有嘗試 搵我哋唧偷拍攝影機 
佢哋都捉到幾個我哋唧人放住臺偷拍攝影機喺帆布袋入邊 
但喺有一個人無畀人捉到 佢帶住個空帶入去商場 然後去到相機攝影機唧區域 將個空白帶放入商場唧相機 扮喺度試機 
我好中意依嗰諗法，用商場自己唧產品嚟影商場入邊發生唧事 
（笑聲） 我覺得我哋最好唧喺喺特定場地 有特定原因唧計劃 有一朝，我坐緊地鐵 
要系第三十五街站專線 
裹個站有兩條超長唧電梯 不過喺電梯上邊你會覺得好壓抑，而且喺依一個好多人唧早上 
我一我決定要喺度搞D乜嘢 
可以令人覺得開心唧，雖然只喺一個早上 
然後系2009年冬天 有一朝喺八點半 
上班高峰期 
室外好鬼凍 
啲人都喺從皇后區坐過黎唧 由E號線轉過6號線 
個個都坐緊依兩條超長唧電梯 喺佢哋返工唧路上 
（笑聲） （笑聲） （掌聲） 多謝 
依張向影得好啲 
佢裹日擊掌2000次 依嗰計劃前後佢都有洗手 所以無病倒 依次活動都喺無經過批准唧 
不過好似都無人理 依幾年 
我見過喺網上匿名留言中 關於“隨地即興”最常見唧評論喺 “依班人實在太得閒了。” 
唔喺個個人都會中意你做唧嘢 因為網上評論，我面皮都厚咗好多 但喺就喺放唔低依嗰人講唧嘢 因為講真我哋都好鬼唔得閑 “隨地即興”唧人 
同紐約市其他人一樣，都唔乜空餘時間 我哋只喺間中 選擇一種唔同唧方式嚟消磨時間 
每年秋季唧每個週末 成千上萬人 聚埋喺足球場睇波 點解我就唔見有人話啲睇波唧人 
“裹啲喺足球場唧人實在太得閒喇！” 不過其實裹啲睇波人都好忙 
不過搵個週末下晝 
喺足球場睇波，無乜嘢唔好 不過我覺得 
搵日下晝，喺紐約中央車站 同200人一齊挨凍 或者著住《捉鬼敢死隊》唧制服 喺紐約公眾圖書館入邊跑嚟跑去 
（笑聲） 或者同3000人一齊，喺公園入邊 用MP3同步停住同一首歌，一齊無聲咁跳舞 又或者為咗準備即興音樂劇 喺超市突然間開始唱歌 又或者一班人盛裝打扮，沖入個海度 
細細個裹陣，大人都會教我哋點玩 但喺佢哋都無話我哋知點解我哋要玩 
大家都好自然咁接受玩喺一件好事 
依嗰就喺“隨地即興”想要傳達唧信息 
玩無原因 我哋亦唔需要一個原因去玩 
只要件事好玩 個諗法睇落會好玩 同埋睇唧人開心 我哋就滿足了 
作為成年人 我哋要識得諗話玩喺無最佳方式唧 多謝 
（掌聲） 

依位喺東尼，佢喺我唧學生。 
佢同我差唔多大， 喺圣昆廷州立監獄唧監友。 
喺佢16歲唧時候， 有一日突然間，事情就咁發生： ”支槍喺媽媽唧。 
我開頭諗住求其開一槍，嚇下個飛仔。 
佢搶咗我哋唧錢，我就搶佢唧錢，教訓下佢。 
到最後，我就諗：‘唔得，我唔可以咁做。’ 我朋友就話：‘快啲啦，快啲開始啦。’ 我就話：‘好啦。’” 就喺依兩個字，東尼永遠都會記住， 因為接落嚟佢見到唧，就喺警察， 
個飛仔訓喺地上，訓喺血入邊。 
佢犯咗謀殺罪-25年到終身監禁 如果好彩唧話，50年後會得到假釋， 不過東尼就唔喺咁好彩了。 
當我哋喺監獄唧哲學課見面唧時候， 我話：“依堂課我哋要討論唧喺道德唧基礎，” 東尼就打斷我： 
“你憑咩教我對同錯啊？ 
我知咩喺錯唧。我做過錯事。 
每一日每個我見到唧每一個人， 我見到唧每一面墻，都話我知我就喺一個錯誤。 
只要一日唔離開依度，我就一直都會咩住依個名號。 
我喺一個囚犯；我就喺‘錯誤’。 所以你憑咩話我知咩喺對同錯啊？” 
我就同東尼講： “唔好意思，不過個問題比你想像中要難。 
你覺得你知道咩喺對同錯？ 
咁你可唔可以話我知咩喺錯？ 
你唔可以齋同我舉例， 
我想知道錯誤唧本質喺乜嘢， 
錯誤唧理念，喺一個點唧理念？ 
喺乜嘢令一樣嘢變成錯唧？ 
我哋點知一樣嘢喺錯唧？或者你同我唧諗法會唔一樣， 
或者我哋兩個之中有一個唧諗法喺錯唧。 
可能喺你，可能喺我，但喺我哋唔喺嚟交換思想唧； 個個人都有佢哋自己唧諗法， 
我哋喺度唧目的喺學習知識， 
我哋唧敵人喺輕率。依啲就喺哲學。” 
然後東尼就開始有啲改變了。 
“可能我唧諗法喺錯唧，我已經厭倦咗一直都喺錯唧， 
我想知咩喺錯誤， 
我想瞭解多啲我知道唧嘢。” 
喺過一刻，東尼見到唧就喺哲學計劃， 一個以奇跡為開端唧計劃-- 康德稱之為“頭頂唧星空 同心中唧道德法則，喚起我哋唧讚歎同敬畏。” 
作為大地生物之一，我哋又點知道依啲嘢唧呢？ 
就喺依個計劃，一直提醒我哋生存唧條件-- 海德格爾稱之為“存在唧意義”。 
就喺依個計劃，一直質疑我哋唧信念同佢哋唧原因-- 蘇格拉底稱之為“受考驗唧生活”。 
蘇格拉底，一個聰明到瞭解自己無知唧男人， 
佢喺監獄中去世， 不過佢唧哲學得意留存。 
東尼開始做佢唧功課， 
學習原因、結果同關係， 學習邏輯同謬論， 
最後，佢喺哲學方面變得好專業。 
雖然佢個人被困喺監獄，但喺佢唧思想卻好自由。 
東尼仲學識本體論混雜， 認識論焦慮， 倫理性質疑，同埋形而上學既謬論。 
依啲分別喺柏拉圖、笛卡兒、尼采、 同克林頓唧哲學。 
然後佢最後交咗佢篇論文， 寫唧喺定言令色 聽落對於我哋日常生活唧矛盾嚟講 有啲太嚴肅， 同時依個話題都條件我要話佢知， 如果我哋犯道德錯誤，系咪就會受到譴責， 我講佢知：“我唔知個答案， 
不如我哋一齊諗下。” 
喺果一刻，東尼無任何所謂唧身份， 我同佢只喺兩個人， 
唔喺教授同囚犯， 只喺兩個準備要討論哲學唧人。 
然後我就同東尼講： “快啲開始啦！” 
多謝 
（掌聲） 

有幾多人填寫網頁表格時 需要識別變形驗證碼？ 
有幾多人覺得哩樣嘢真係好煩？ 
都唔少啊。哩樣嘢就係我發明嘅 
（笑聲） 或者講我係發明嘅其中一個 
哩樣嘢叫 CAPTCHA 佢之所以會出現喺網頁度 
係因為電腦要確認你、填格嘅 哩個人係一個人類 而唔係電腦程式 為咗千萬次重複填表嘅電腦程式 
至所以有變形驗證碼 係因為正常人讀哩啲扭曲文字 完全冇難度 但電腦就仲未做到 
譬如，喺 Ticketmaster 網站上 你要輸入哩啲變形驗證碼嘅原因 係為咗防止黃牛用程式 每次兩張咁買成幾萬張飛 
驗證碼喺網絡十分普遍 
既然我哋咁頻繁用到佢 於是好多時候用戶遇到一啲問題 
展示畀用戶嘅隨機字符「WAIT」 咁啱可以組成一個英文字「等待」 
最有趣嘅係 20 分鐘後雅虎網上支援組收到訊息 
（文字：幫我啊！ 我都等咗廿幾分鐘，畫面依然冇郁） （笑聲） 佢仲以為網站叫佢等 
當然冇嘢比哩個人幾騎 
（笑聲） 驗證碼計劃係我哋十多年前 喺卡內基梅隆大學搞起嘅 之後開始被廣泛應用 
宜家等我來講下我哋幾年後 搞嘅另一個項目 即係驗證碼嘅進化版 我哋稱之為「reCAPTCHA」 
哩個項目最先喺卡內基梅隆大學開始 之後仲成為一間公司 大概一年半之前 
谷歌收購埋哩間公司 
宜家等我來講講哩個項目係點開始嘅 
哩個項目出於以下嘅事實： 全球每日輸入大概 2 億次驗證碼 
我第一次聽到嘅時候都幾自豪 我諗，我哋嘅研究都幾大影響喔 
跟住我就覺得唔對路 
因為你每輸入一次驗證碼 你就浪費咗 10 秒鐘嘅時間 
如果你將佢乘以 2 億 咁人類因為輸入驗證碼 而每日浪費咗 50 萬個小時 
所以我就開始覺得唔爽 
（笑聲） 跟住我就開始諗 嗯，當然啦 我哋冇可能放棄驗證碼糸統㗎嘛 因為網絡安全旨意佢 但係咪有辦法可以利用佢 來為人類做啲好事？ 
嗯，關鍵在於 
當你輸入一個驗證碼嘅時候 喺嗰 10 秒鐘 你嘅大腦係度做緊一啲好神奇嘅 而電腦未做到嘅嘢 
我哋可唔可以用哩 10 秒 做啲有用嘅嘢呢？ 
換個講法 係唔係有啲計算機無法解決嘅龐大問題 而我哋可以將佢分為 10 個 10 秒嘅子問題呢？ 咁樣，每次有人輸入一個驗證碼嘅時候 佢哋就解決咗哩個問題嘅其中一部分 
答案係肯定嘅 而哩個就係我哋做緊嘅嘢 你可能唔知道 宜家你每次輸入驗證碼嘅時候 
你唔單止證明咗自己人類嘅身份 同時亦喺度幫緊我哋數碼化圖書 
等我來解釋一下： 
目前已經有好多項目做緊圖書數碼化 
谷歌有一個 「互聯網檔案計劃」都有一個 
亞馬遜同埋 Kindle 亦都試緊數碼化圖書 基本上，數碼化圖書要由一本舊書開始 
你睇過書㗎吓？ 一本書？ 
（笑聲） 
你從一本實體書開始，掃描佢每一頁 
掃描一本書 就好似對本書每一頁影一張相 
畀到你每一頁嘅樣貌 
哩啲影像包括咗書每一頁嘅文字 
下一步就係電腦需要認到 哩個影像入邊嘅所有文字 目前使用嘅技術叫做 OCR 
即係「光學字符識別」 OCR 首先獲取文字嘅影像 然後嘗試辨認出 出現喺嗰個影像入邊嘅文字 
問題在於 OCR 並唔完美 
尤其用喺古書嘅時候 古書上面嘅墨跡已經變淡 紙質開始變黃 好多文字 OCR 認唔到 
譬如，五十幾年前嘅書 當中大概有 30% 嘅文字 唔可以俾電腦識別 
所以，我哋喺度做緊嘅嘢 就係將所有哩啲電腦認唔到嘅文字 攞出來 等人喺網上輸入驗證碼嘅同時 幫我哋認啲字 
所以，下一次你輸入驗證碼嘅時候 你輸入嘅嗰啲文字實質上 來自被數碼化緊嘅圖書 而所有哩些文字都係電腦認唔到嘅 
另外，宜家之所以出現兩組文字 而唔係一組文字 係因為其中一組文字 係系統喺書入邊認唔到嘅字 
但係既然佢唔知答案係乜嘢 佢都唔可以判斷你認得啱唔啱 
所以我哋嘅做法就係 畀一組系統已知嘅文字組合你 
我哋唔講畀你知邊個打邊個 我哋淨係講「請將兩個組合輸入」 
如果你正確輸入電腦已知嘅組合 電腦就認為你係人類 同時對你輸入嘅另一個組合多幾分信心 
如果我哋對 10 個人重複哩個過程 而佢哋都輸入咗個新詞係乜嘢 咁我哋就可以正確咁數碼化多一個詞語 哩樣就係系統嘅運作原理 
同時，因為我哋已經喺三四年前 發佈咗哩個系統 
好多網站已經由以前嘥用戶時間嘅 舊驗證碼系統 轉去哩個新嘅 可以幫助數碼化圖書嘅系統 例如，喺 Ticketmaster 嘅網站上 
你每一次買飛，都係幫緊數碼化圖書 喺臉書，你每一次加好友或者打招呼 
你都係幫緊數碼化圖書 推特同埋另外 35 萬個網站 都用緊 reCAPTCHA 
事實上，使用 reCAPTCHA 嘅 網站數量如此之多 以至到我哋每日數碼化嘅文字數量 亦都十分之高 
大概有 1,000 萬之多 相當於每年數碼化咗 250 萬本書 
而哩一切都係一個字一個字咁 由用戶喺網上輸入驗證碼得來嘅 
（鼓掌） 當然 既然我哋每日都可以完成咁多字 有趣嘅事就有可能會發生 
尤其而家，我哋同時向用戶展示 兩個隨機產生、並列出現嘅英文單詞 
好笑嘅嘢會發生 
譬如，我哋展示咗哩個詞語 
詞語「基督徒」冇乜問題 
但係如果你同另外一個隨機選嘅詞語 擺埋一齊 就可能搞禍咗 我哋就見到咁樣嘅組合 （英文意思：壞基督徒） 
但更衰嘅係 哩组文字咁啱出現喺一個叫 「上帝王國嘅使館」嘅網站上 
（笑聲） 哎呀 
（笑聲） 哩度仲有一個 JohnEdwards.com 
（譯：可惡嘅自由派） （笑聲） 所以我哋每日都喺度侮辱人 
當然，我哋不單止侮辱人 
既然我哋隨機產生兩組字 有趣嘅嘢可能會發生 
所以佢實際上催生咗 一個十分龐大 有成千上萬人參與嘅互聯網潮流 叫「驗證碼嘅藝術」 
我相信你哋在座一啲人已經聽過 
佢係咁運作嘅 
想像你自己正喺度用緊互聯網 如果你見到一個有啲奇怪嘅驗證碼 好似咁 （譯：隱形嘅土司機） 
然後，你應該做嘅係將佢截圖落來 
跟住，當然啦，你將個驗證碼填好 因為咁樣已經幫緊我哋數碼化圖書 
所以，你首先截圖落來 然後畫一啲同佢相關嘅嘢 
（笑聲） 就係咁 
哩度有成千上萬咁樣嘅作品 
有啲都好可愛咖 （譯：捉緊佢） 
（笑聲） 有啲更加搞笑 
（譯：飲大咗嘅建國者） （笑聲） 仲有一啲 譬如「古生物學嘅史維錘」 
佢哋包括饒舌家 Snoop Dogg 
（笑聲） 哩個係我最鐘意嘅 reCAPTCHA 數字 
我最鐘意嘅部分 
7 億 5 千萬哩個數字 係通過 reCAPTCHA 幫我哋 數碼化圖書嘅人數 剛好世界超過百分之一嘅人口 已經幫過我哋數碼化人類知識 
就係哩個數字激勵我去研究一個問題： 
如果你睇睇人類嘅大型成就 嗰啲歷史上人類合力完成嘅大事 譬如，建造埃及金字塔 或者巴拿馬運河 或者將人類送上月球 哩度有一個幾有趣嘅 關於呢啲大事嘅事實 就係佢哋全部都係 由差唔多數量嘅人完成嘅 
好奇怪，佢哋全部都係 由差唔多 10 萬人完成嘅 
原因係，喺互聯網出現之前 集合超過 10 萬人 ——唔好講話畀錢佢哋 係幾乎冇可能嘅 
但係因為有咗互聯網 我啱啱展示畀你哋嘅項目 就有 7 億 5 千萬人參與 來幫我哋數碼化人類知識 
所以激勵我研究嘅問題就係 如果我哋可以用 10萬人 將人類送上月球 我哋可以用 1億人做啲乜嘢？ 
基於哩個問題 我哋開展咗好多唔同嘅項目 
等我同你哋介紹下我最為之興奮嘅一個 
哩個項目我哋已經半公開地 進行咗差唔多一年半 
佢仲未正式運行，叫做 Duolingo 
因為我哋仲未投入使用，所以，噓！ 
（笑聲） 我相信你哋都會守口如瓶嘅 
哩個項目係咁樣開始嘅 
我向我嘅研究生 Severin Hacker 提出一個問題 
——哩個就係佢 我向佢提咗一個問題 
——順便一提，你冇聽錯 佢確實姓「Hacker（譯︰駭客）」 
我向佢提出咗哩個問題： 我哋點樣先可以叫 1 億人義務咁 幫手將互聯網翻譯成主要嘅語言？ 
嗯，關於哩個題目我哋有好多嘢可以講 
首先係翻譯網頁 
互聯網分為多種語言 
其中一大部分係英文 如果你唔識英文 你就冇辦法接觸到互聯網 
但同時亦有一大部分係其他語言 同樣，如果你唔識嗰啲語言 你亦無法接觸到互聯網 所以我好想可以將整個互聯網 或者至少係大部分 
翻譯成每一種主要語言 
哩個就係我想做嘅事 
但有啲人可能會問 點解唔用電腦來翻譯呢？ 
既然機器翻譯已經開始出現 
點解我哋唔用佢翻譯整個互聯網呢？ 
唔， 問題在於，機器翻譯仲未夠成熟 而且哩個問題喺未來 15、20 年 亦唔一定解決到 機器翻譯出錯太多 
即使佢冇出錯 但因為佢出錯太多 你好難講應唔應該信佢 
舉一個機器翻譯嘅例子 
由一位網民發表 問一個關於 Java 語言嘅問題 
帖文由日文譯成英文 
你可以睇 
哩個人首先為使用電腦翻譯而道歉 
下一個句子開始 
佢喺度解釋緊一啲嘢 
（譯：常常，山羊時間安裝 一個錯誤係嘔吐） （笑聲） 跟著係哩個問題嘅第一個部分 
（譯：有幾多次好似風、柱、龍？） （笑聲） 跟住係我最鐘意嘅部分 
（譯：哩個對父親嘅侮辱？） （笑聲） 跟著到咗問題嘅最後部分 成件事我最鐘意嘅部分 
（文字：請為你嘅愚蠢道歉。 哩度有對你嘅好多感謝。） （笑聲） 所以，電腦翻譯未成熟 
返返去問題 
你下一個要問嘅問題可能係 點解我哋唔使錢叫人來做呢？ 
我哋可以咁做 
但不幸嘅係，咁樣可能會非常貴 
例如，將互聯網中嘅極小極小嘅一部分 即係維基百科 翻譯成西班牙文 
雖然有西班牙文嘅維基百科 但相比於英文維基百科，佢嘅內容好少 大概只有英文維基百科嘅 20% 
如果我哋想將另外嗰 80% 翻譯為西班牙文 
可能要使五千萬美元 即使係最平嘅服務外包國家 
翻譯費用都會好貴 
我哋想做嘅係將 1 億人聯合起來 將互聯網翻譯為任何一種主要語言 而唔使一分一毫 
如果哩個係你想做嘅 你好快就會發現 自己會面臨兩個幾大嘅難題 
第一個就係缺少雙語人才 
我甚至唔知道 係唔係有 1 億擁有足夠雙語能力嘅人 會幫我哋翻譯 
哩個係個大問題 
另一個你會遇到嘅問題係缺少鼓勵 
我哋點樣鼓勵人哋義務翻譯網頁呢？ 
通常來講，你必須使錢請人來做哩啲 
點樣能夠鼓勵人哋義務來翻譯呢？ 
當我哋開始諗哩啲問題嘅時候 我哋就俾哩兩個難題限住 
但後來我哋發現係有辦法嘅 有一個一石二鳥嘅辦法 
就係將翻譯語言轉變為大家都想做嘅事 同時又消除冇雙語人才嘅問題 嗰樣就係語言教育啦 
實際上，現時有超過 12 億人學緊外語 
大家都好想學外語 
但唔係單單因為學校被逼咁做 因為喺美國 
有超過 500 萬人喺軟件上 花費咗超過 500 美元學習一種新語言 
所以，大家真係好想學新語言 
我哋喺過去一年半籌建嘅一個網站 叫 Duolingo Duolingo 嘅基本理念係 人哋可以免費學習一種新語言 同時義務翻譯網頁 
簡單來講，佢哋喺度通過實踐來學習 
Duolingo 運作嘅方式係 如果你係初學者 我哋會畀非常非常簡單嘅句子你 
當然網上有好多簡單嘅句子 
我哋畀你非常非常簡單嘅句子 同每個詞語嘅意思 
隨著你翻譯佢哋 加上睇其他人點樣翻譯佢哋 你就會開始學習嗰種語言 當你變得越來越進階嘅時候 
我哋就會畀你更加複雜句子翻譯 
無論幾時，你都係通過練習來學習 
哩種方法瘋狂在於佢真係會成功 
首先，啲人真係學緊語言 
我哋已經整好個網站，宜家喺度測試 
人哋真係可以用佢來學習語言 
學出來亦可以同其他領先嘅 語言學習軟件學出來一樣咁好 
人哋真係可以學一門語言 唔單止學得一樣好 
佢實際上亦更加有趣 
因為喺 Duolingo 啲人用現實材料來學 
相對於用教材寫嘅句子 人哋學緊真實嘅內容 從本質上就有趣好多 
人哋真係學習一種語言 
可能更令人驚奇嘅係 用緊哩個網站嘅人 ——即使佢哋只係初學者 所寫嘅翻譯同嗰啲專業嘅翻譯家 竟然一樣準確 等我舉個例子 
哩個係一個從德文翻譯成英文嘅句子 
上面係德文 中間係由專業譯者做嘅英文翻譯 我哋為哩個翻譯嘅每個字使咗 20 美仙 
最下面嘅翻譯係由之前完全唔識德文嘅 我哋網站嘅用戶做嘅翻譯 
你哋可以見到，哩個翻譯係幾完美嘅 
當然，我哋用咗一啲方法 令哩個翻譯同專業翻譯一樣咁好 
我哋集合多個用戶嘅翻譯 來得到一個專業譯者水準嘅翻譯 
而即使我哋綜合多個譯者 哩個網站嘅翻譯其實幾快 
等我展示一下 哩個係估算我哋可以幾快咁將維基百科 從英文翻譯為西班牙文 
如果我哋想將維基百科翻譯為西班牙文 以 10 萬活躍用戶來計 我哋可以係 5 星期內完成 
以 100 萬活躍用戶來計 我哋可以喺 80 個鐘之內完成 
既然我嘅團隊接觸嘅所有項目 都達到百萬用戶 我哋希望可以用哩個項目極快咁翻譯 
我對 Duolingo 最為興奮嘅係 佢為語言教育提供咗 一種公平交易嘅商業模式 
係咁樣嘅： 目前嘅語言教育模式係學生畀錢 即係學生會畀 500 美元 Rosetta Stone 
（笑聲） 哩就係目前嘅商業模式 
哩種商業模式嘅問題係 95% 嘅人口連 500 美元都冇 
所以佢對貧窮人口係極唔公平嘅 
佢完全偏向富裕人口 
而且，因為你學緊語言嘅時候 你實際上創造緊價值—— 你翻譯緊嗰啲本來需要錢翻譯嘅嘢 哩個就係我哋貨幣化學習嘅方法 
既然佢哋學習嘅時候創造緊價值 佢哋無需付出金錢 只需要付出佢哋嘅時間 
神奇在於你付出嘅時間 本來就係要來學語言嘅 所以我講 Duolingo 做嘅一件好事 就係提供咗一個公平嘅商業模式 
一個唔歧視貧窮嘅模式 
Duolingo 就係哩個網站。多謝 
（掌聲） 我哋仲未正式發佈 但係如果你去哩個網站 你可以註冊成為非公開測試版本嘅一員 測試版本可能喺未來三四個星期 就會開始 
Duolingo 仲未有得用著 
順便講一句，雖然係我喺度做哩個演講 但實際上 Duolingo 係一個出色團隊嘅產品 哩個團隊中嘅一些人今日都係哩度 
多謝！ （掌聲） 

好多好多年前 我就以阿富汗為終點開始旅行 旅程由我嘅國家 波蘭嘅東邊界開始 
我行過 嫲嫲故仔入邊嘅森林 
個森林周圍都係墓地 墓地背後，代表 20 世紀 成千上萬嘅人 被放逐或殺害 
但係喺生靈塗炭之外 我發現咗一片温暖嘅土地 
我遇到謙遜嘅人 
我聽到佢哋祈禱 我食佢哋食嘅麵包 
從東歐到中亞 我行咗 20 年 我穿過高加索山脈 行過咗中東 北非 同俄羅斯 
喺呢啲地方我仲遇到更加多謙遜嘅人 
我食佢哋嘅麵包，聽佢哋祈禱 
依個就係我去阿富汗嘅原因 
有一日，我行過 奧克蘇斯河上條橋 
我獨自一人行 
個阿富汗士兵見到我嘅時候都好驚訝 甚至唔記得喺我嘅護照上蓋章 
但係佢哋畀咗杯茶我 
我覺得 佢嘅驚訝反而保護咗我 
由阿富汗接壤伊朗邊境 到阿富汗嘅瓦罕走廊 我騎過馬 撐過艇，搭過順風車 
通過依種方式 我發現咗阿富汗神秘嘅一面 
我僅有嘅物件 就係本筆記簿同部相機 
我聽到伊斯蘭教蘇菲派祈禱 蘇菲派係一班謙遜嘅穆斯林 但係塔利班分子好憎佢哋 
仲有不為人知嘅河流 從直布羅陀到印度 扯上好多神秘嘅嘢 
喺清真寺，信徒 會以淚水祝福 恭敬嘅外國人 而且會當係寶咁歡迎佢哋 
關於依個國家同人民 我哋知道幾多？ 我哋只係假扮保護佢哋 我哋又有幾瞭解啲鄉鎮？ 嗰度唯一嘅止痛藥 唯一止餓嘅食物 係鴉片 
依班身處喀布爾屋頂上嘅人 係戰爭 10 年後 染上鴉片癮 
依啲係遊牧民族嘅女仔 佢哋成為咗阿富汗商人嘅性工具 
戰爭 10 年後 我哋對呢度嘅女性瞭解幾多？ 
佢哋身上套住個中國造嘅 尼龍袋 係所謂嘅穆斯林傳統波卡服裝 
有一日 我見到阿富汗最大嘅學校 係間女校 
有一萬三千個女仔 喺依度返學 佢哋喺地牢一間房上堂 入邊周圍滿佈蝎子 
但係佢哋對學習嘅熱愛 令我熱淚盈眶 
我哋又知道幾多 嗰啲夠膽送自己個女去返學嘅家長 受到幾多 阿富汗恐怖分子嘅死亡恐嚇？ 
依個地區好危險，周圍都係塔利班份子 但係啲女仔都讀到書 
我想幫啲無辦法出聲嘅人 講出佢哋嘅故仔 向外界展示佢哋不為人知嘅一面 展示喺依場遊戲嘅帷幕後邊 被媒體、全世界 所遺忘嘅小小世界 
多謝 
（掌聲） 

我過去 10 年 飽受痛苦同屈辱 就係為咗： 自我提升 
我從三方面入手 
首先係由智慧入手 
我決定由字母 A 到 Z 睇晒大英百科全書 嚟令自己聰明啲 準確啲嚟講 係由 a-ak 到 Zywiec 睇晒 
依張相係全個系列嘅圖書 
可以話，嗰年係好精彩嘅一年 
亦係好有趣嘅經歷 
不過都有痛苦嘅時候 特別係對我身邊嘅人 
每次如果我傾計時講咗無關嘅嘢 我老婆就會罰我 1 美金 
所以依個方法有缺點 
不過之後 我決定要提升我嘅精神水平 
上年我講過 我一直都無信仰 
我係猶太人 但就同橄欖花園係美國一間 賣意大利菜嘅餐廳一樣搞笑 
（笑聲） 其實唔係 
我決定要通過親身經歷 嚟學習《聖經》 同埋我嘅民族歷史 
我跟足《聖經》同《十誡》 入邊所有嘅規矩 
譬如話留鬚 因為《利未記》提到唔畀剃鬚 
依個就係我留咗一年鬚嘅樣啦 
多謝你哋嘅反應 
（笑聲） 我望落有啲似摩西 或者 Ted Kaczynski 
兩個都有啲似啦 
剪過之後就咁嘅樣 
仲有隻綿羊 
喺三部曲嘅最後一部裏邊 我想將重點放喺身體 我嘗試活得健康、成為最健康嘅人 
所以我過去幾年就係做緊依啲嘢 
而前幾個月我先啱啱完成依啲嘢 
我想講：感謝上帝！ 
因為咁健康生活真係好攞命 
（笑聲） 真係好難頂 因為你要做好多好多嘢 多到難以置信 
我聽過所有專家嘅意見 仲同過好多醫學專家傾過計 
佢哋個個都話我知我要做嘅嘢 
包括要正確飲食 做運動、冥想同埋養狗 因為呢啲都可以降血壓 
我又喺跑步機上邊邊跑邊寫書 結果用咗我大概跑 1,000 英里嘅時間 嚟寫一本書 
我仲要搽太陽油 
搽太陽油係好大工程嚟 因為如果你聽皮膚科醫生嘅話 你需要搽一個細酒杯嘅份量 
而且每四個鐘就要補搽一次 
我估有一半寫書嘅時間用咗嚟搽太陽油 
於是我變成一隻搽咗油嘅冬甩 有成差唔多一年 
然後到洗手 
我要好認真咁洗 
而且我個免疫醫生話 要抹乾淨屋企所有遙控同手機 因為佢哋都係細菌嘅樂園 
又一次用咗我好多時間 
我仲開始用萬事安全嘅心態生活 因為咁樣生活先至健康 
丹麥安全局推廣一個運動 
倡議「行路戴頭盔係好事」 
佢哋認為唔單止踩單車嘅時候要戴頭盔 行路嘅時候都要 
你哋睇下 佢哋行街都戴頭盔 
（笑聲） 係呀，我都跟住做 
我承認我係有啲極端 
但係如果你諗諗 正如魔鬼經濟學嘅作家所寫 如果以每公里計 飲醉酒跌死嘅人多過醉酒駕駛死嘅人 
如果你飲咗酒 咁你今晚要諗下喇 
我最終都完成咗呢三部曲 而亦可以話係成功嘅 
所有健康指標都朝住正確嘅方向發展 
我嘅膽固醇降低咗，體重減少咗 我老婆唔再話我肥 
所以幾好 
總體嚟講幾成功 
我都意識到我太健康喇 
但咁樣其實唔健康 因為太專注做健康嘅嘢 令我忽略咗我嘅屋企人同朋友 
正如 Dan Buettner 話 一個強大嘅社交網絡 對我哋嘅健康非常重要 
最後我完成咗依個健康計劃 
不過健康計劃結束之後嘅一個禮拜 我停曬所有健康習慣 
做返以前嘅自己，放縱自己 
好啲似羅馬帝國卡利古拉暴君一樣 
（笑聲） 不過唔包括性方面 
因為我屋企有三個小朋友 所以唔會喺性方面放縱 
不過我絕對有暴飲暴食 
但最後我做返健康嘅嘢 
宜家我回復正常 做返好多健康習慣 不過我冇再戴頭盔行路 
依個健康計劃改變咗我嘅生活 
但我無時間同你哋一一列舉 
等我簡短咁講兩點 
第一，令我好意外嘅 就係我宜家嘅生活更加靜 
我哋生活喺一個好嘈嘅環境 
火車、飛機同汽車 仲有電視機上 Bill O'Reilly 呢個人 都好嘈 
（笑聲） 好多人都低估咗、忽略依個健康風險 噪音好明顯會影響我哋嘅聽力 而且仲會引起戰鬥或逃跑反應 
一下好大嘅聲會引起你嘅戰鬥或逃跑反應 
幾年之後就會造成慢性嘅破壞 例如破壞心血管 
世界衛生組織進行做咗一項大研究 並且喺今年啱啱發布 
依項研究喺歐洲進行 
佢哋估計 每年歐洲因為噪音污染 令一百六十萬人損失咗一年嘅健康生活 
所以佢哋認為噪音可以致命 
另外 噪音對個腦都唔好 
佢會破壞你嘅知覺 
就連美國建國之父都知道 
因為當佢哋撰寫《美國憲法》嘅時候 佢哋曾經喺大堂外嘅石卵 鋪滿泥土嚟減低噪音 等佢哋可以專心寫 
所以，如果無減噪技術 美國可能唔存在 
作為一個愛國者 我覺得戴耳塞同耳機非常重要 而且佢仲好意外咁改善我嘅生活 
第二點，亦都係最後一樣我想要講嘅 依個亦係 TED 醫學嘅主題︰ 就係快樂對於健康好重要 以我為例 家下我維持到嘅健康行為 都係一啲會令我開心嘅 
舉一個例子：食物 
垃圾食物行業非常擅於帶畀我哋快樂 同埋知道咩可以令我哋最開心 
但我認為我哋可以將佢哋嘅技巧 用喺健康食物之上 
譬如話 我哋好喜歡脆口、有口感嘅嘢 
所以我嘗試將香脆口感融入我嘅食譜 例如放啲瓜子 
雖然可能你會以為自己食緊粟米片 
（笑聲） 咁食法仲可以令我變得更健康 
就係咁 
依個計劃嘅書會喺 4 月出版 
叫做《Drop Dead Healthy》 
我希望喺新書宣傳途中唔會病倒 
呢個係我最大願望 
多謝各位！ （掌聲） 